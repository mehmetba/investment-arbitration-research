ECLI:NL:GHDHA:2019:1452

Instantie Gerechtshof Den Haag
Datum uitspraak 11-06-2019

Datum publicatie 12-06-2019
Zaaknummer 200.250.714-01
Rechtsgebieden Civiel recht

Bijzondere kenmerken Hoger beroep

Inhoudsindicatie
BIT tussen de Russische Federatie en Oekraine. Schorsing tenuitvoerlegging
arbitraal vonnis (art. 1066 lid 2 Rv). Bevoegdheid rechter. Maatstaven schorsing.
Kans van slagen van de vernietigings- en herroepingsvordering

Vindplaatsen Rechtspraak.nl
Uitspraak

GERECHTSHOF DEN HAAG

Afdeling Civiel recht

Zaaknummer : 200.250.714/01

beschikking van 11 juni 2019

inzake

de Russische Federatie,
zetelende te Moskou, Russische Federatie,

verzoekster,
hierna te noemen: de Russische Federatie,
advocaat: mr. R.S. Meijer te Amsterdam,

tegen:

1 Everest Estate LLC,
gevestigd te Kyiv, Oekraine,
2. Edelveis-2000 PE,

gevestigd te Kyiv, Oekraine,

3. Fortuna CJSC,

gevestigd te Dnipro, Oekraine,
4. UBK-Invest CJSC,
gevestigd te Dnipro, Oekraine,
5. Niva-Tour LLC,

gevestigd te Kyiv, Oekraine,

6. Imme LLC,

gevestigd te Kyiv, Oekraine,

7. Planeta PE,

gevestigd te Dnipro, Oekraine,
8. Krim Development LLC,
gevestigd te Dnipro, Oekraine,
9. Aerobud PJSC,

gevestigd te Kyiv, Oekraine,
10. Privatoffice LLC,
gevestigd te Dnipro, Oekraine,
11. Dayris LLC,

gevestigd te Dnipro, Oekraine,
12. Diline Ltd, LLC,

gevestigd te Oliva, Yalta, Krim,
13. Broadcasting Company Zhisa LLC,
gevestigd te Kyiv, Oekraine,
14. Privatland LLC,

gevestigd te Dnipro, Oekraine,
15. Dan-Panorama LLC,
gevestigd te Dnipro, Oekraine,
16. Sanatorium Energetic LLC,
gevestigd te Dnipro, Oekraine,
17. AMC Finansovyy Kapital LLC,
gevestigd te Dnipro, Oekraine,
18. AMC Financial Vector LLC,
gevestigd te Dnipro, Oekraine,

19. [verweerder sub 19],

wonende te [woonplaats], Oekraine,
verweerders,
hierna gezamenlijk te noemen: Everest c.s.,

advocaat: mr. M. van de Hel-Koedoot te Amsterdam.

1
1. De procedure

1.1 Bij verzoekschrift, ingekomen ter griffie van het hof op 4 december 2018, heeft de Russische
Federatie primair verzocht de tenuitvoerlegging van een arbitraal tussenvonnis van 20 maart 2017
en een arbitraal eindvonnis van 2 mei 2018 te schorsen op grond van art. 1066 lid 2 Rv. totdat
onherroepelijk op de vordering tot vernietiging van die arbitrale vonnissen is beslist. Subsidiair
heeft de Russische federatie verzocht om Everest c.s. te bevelen zekerheid te stellen, zoals is
voorzien in art. 1066 lid 5 Rv. Bij het verzoekschrift is een groot aantal producties gevoegd, met
name de dagvaarding van 29 augustus 2018, waarin vernietiging en herroeping van de arbitrale
vonnissen wordt gevorderd.

1.2 Op 8 maart 2019 is het verweerschrift van Everest c.s. op de griffie ontvangen. Ook dit
verweerschrift is vergezeld van een groot aantal producties. In het verweerschrift is een
(voorwaardelijk) tegenverzoek opgenomen. Voor het geval het schorsingsverzoek van de
Russische Federatie wordt toegewezen verzoekt Everest c.s. om de Russische Federatie te
bevelen om zekerheid te stellen voor het volledige bedrag van het arbitrale tussen- en eindvonnis
(overeenkomstig art. 1066 lid 5 Rv).

1.3 Bij verweerschrift, tevens akte overleggen producties, ontvangen door de griffie op 2 april 2019,
heeft de Russische Federatie gereageerd op het verweerschrift en op het tegenverzoek. Na
bezwaren van Everest c.s. heeft de Russische Federatie haar reactie op het verweerschrift
teruggenomen, zodat het verweerschrift alleen nog de reactie op het tegenverzoek en de akte
overleggen producties bevat.

1.4 De mondelinge behandeling heeft plaatsgevonden op 9 april 2019. Beide partijen hebben hun
zaak bepleit, de Russische Federatie door haar procesadvocaat en door diens kantoorgenoten,
mrs. M.E. Koppenol-Laforce en mr. R.R. Verkerk, Everest c.s. door haar toenmalige procesadvocaat
mr. G.J. Meijer en door de huidige procesadvocaat mr. M. van de Hel-Koedoot. Beide partijen
hebben zowel pleitaantekeningen als een papieren weergave van een powerpointpresentatie
overgelegd.

2 Enige feiten

i. Op 27 november 1998 hebben de Russische Federatie en Oekraine een bilateraal
investeringsverdrag gesloten (hierna: de BIT). Dit verdrag bevat onder andere de volgende
bepalingen:

Article 1

Definitions

For the purposes of this Agreement:

1. The term "investments" means any kind of tangible and intangible assets [which are] invested by

an investor of one Contracting Party in the territory of the other Contracting Party in accordance with
its legislation, including (..

 

Any alteration of the type of investments in which the assets are invested shall not affect their nature
as investments, provided that such alteration is not contrary to legislation of a Contracting Party in the
territory of which the investments were made.

2. The term "investor of a Contracting Party" means:

a. a) any natural person having the citizenship of the state of that Contracting Party and who is
competent in accordance with its legislation to make investments in the territory of the other
Contracting Party;

b) any legal entity constituted in accordance with the legislation in force in the territory of that
Contracting Party, provided that the said legal entity is competent in accordance with legislation of
that Contracting Party, to make investments in the territory of the other Contracting Party. (...)

4. The term "territory" means the territory of the Russian Federation or the territory of Ukraine as well
as their respective exclusive economic zone and the continental shelf, defined in accordance with
international law.

5. The term "legislation of the Contracting Party" means legislation of the Russian Federation or
Ukraine, respectively.

Article 9

of ac Party and of

the Other Contracting Party

1. Any dispute between one Contracting Party and an investor of the other Contracting Party arising in
connection with investments, including disputes concerning the amount, terms, and payment
procedures of the compensation provided for by Article 5 hereof, or the payment transfer procedures
provided for by Article 7 hereof, shall be subject to a written notice, accompanied by detailed
comments, which the investor shall send to the Contracting Party involved in the dispute. The parties
to the dispute shall endeavor to settle the dispute through negotiations if possible.

2. If the dispute cannot be resolved in this manner within six months after the date of
the written notice mentioned in paragraph 1 of this article, it shall be referred to: (...)

c) an “ad hoc" arbitration tribunal, in accordance with the Arbitration Regulations of the United Nations
Commission for International Trade Law (UNCITRAL).

3. The arbitral award shall be final and binding upon both parties to the dispute. Each Contacting Party
agrees to execute such award in conformity with its respective legislation.

Article 10

Resolution of Disputes between the Contracting Parties

1. Disputes between the Contracting Parties as to the interpretation and application of
this Agreement shall be resolved by way of negotiations.

2. If a dispute cannot be resolved through negotiations within six months after written notice that the
dispute has arisen, then at the request of either Contracting Party it shall be referred to an arbitration
tribunal for adjudication (...).

Article 12
Application of the Agreement
This Agreement shall apply to all investments made by investors of one Contracting

Party in the territory of the other Contracting Party, on or after January 1, 1992.

Article 13

Amendments

By their mutual consent, the Contracting Parties may make necessary amendments and addenda to
this Agreement, which shall be formalized as relevant Protocols and shall constitute an integral part of
this Agreement after each of the Contracting Parties has notified the other that the national
procedures necessary for the Protocol to take effect have been completed."

ii. De Krim was ten tijde van het sluiten van de BIT onderdeel van Oekraine. Op 6 maart 2014 heeft de
Hoge Raad van de Krim ervoor gestemd om zich aan te sluiten bij de Russische Federatie en om een
referendum te houden. Dat referendum heeft plaatsgevonden op 16 maart 2014. De volgende dag is
de Krim tot onafhankelijke staat verklaard. Op 18 maart 2014 hebben de nieuwe autoriteiten een
verdrag tussen de Krim en de Russische Federatie ondertekend waarbij de republiek van de Krim werd
geaccepteerd in de Russische Federatie en een nieuw onderdeel ging vormen van die Federatie (het
zgn ‘Annexation Treaty’). Het Russische Parlement heeft het verdrag goedgekeurd op 21 maart 2014.

iii. Op 30 april 2014 heeft de Krim Republiek een decreet aangenomen waarin is bepaald dat alle
staatseigendommen van de staat Oekraine en alle verlaten eigendommen op de Krim zullen worden
aangemerkt als eigendom van de Krim Republiek.

iv. Everest c.
vergoeding

had volgens haar stellingen eigendommen op de Krim die na 21 maart 2014 zonder
in onteigend.

   

v. Everest c.s. heeft op 19 juni 2015 op grond van de BIT een verzoek tot arbitrage ingediend bij het
Permanente hof van Arbitrage (PHA).

vi. De Russische Federatie heeft het PHA bij brief van 12 augustus 2015 en begeleidende brief van 15
september 2015 laten weten dat zij elk scheidsgerecht, hoe ook samengesteld, onbevoegd achtte om
over de tegen haar ingestelde vorderingen te beslissen.

vii. Het scheidsgerecht is vervolgens samengesteld als volgt: dr. A.R. Sureda, voorzitter, en prof. W.M.
Reisman en prof. dr. R. Knieper, arbiters. Vastgesteld is dat Den Haag de plaats van arbitrage zal zijn.

viii. De arbitrageprocedure heeft vervolgens doorgang gevonden en is gesplitst in een deel handelend
over de bevoegdheid van de arbiters (on jurisdiction) en een deel over de vorderingen zelf (on the
merits). Op 20 maart 2017 heeft het scheidsgerecht zijn ‘Decision on Jurisdiction’ gegeven en
geoordeeld dat het bevoegd was. Op 2 mei 2018 heeft het scheidsgerecht in zijn ‘Decision on the
merits’ de vorderingen van Everest c.s. grotendeels toegewezen. Deze beslissingen zullen hierna
afzonderlijk worden aangeduid als het Tussenvonnis en het Eindvonnis en samen als de Vonnissen.

ix. De Russische Federatie heeft op 29 augustus 2018 Everest c.s. gedagvaard voor dit hof en een
vordering ingesteld tot vernietiging en herroeping van de Vonnissen.

x. Everest c.s. heeft in Oekraine een aanvang gemaakt met de tenuitvoerlegging van de Vonnissen.

3 De verzoeken en het verweer

3.1 De Russische Federatie verzoekt in deze verzoekschriftprocedure om de tenuitvoerlegging van de
Vonnissen te schorsen, althans Everest c.s. te gelasten voldoende zekerheid te stellen. Zij legt
aan haar verzoeken ten grondslag dat haar vorderingen tot vernietiging en herroeping van de

Vonnissen een grote kans van slagen hebben omdat:

i. een geldige overeenkomst tot arbitrage ontbreekt, waarvoor zij zes verschillende redenen
aanvoert; en

ii. Everest c.s. hun investeringen hebben verkregen door fraude en corruptie.

3.2 Everest c.s. voert hiertegen verweer. Daaraan voorafgaand voert zij aan dat dit hof onbevoegd is
om kennis te nemen van het verzoek tot schorsing.

3.3 Everest c.s. verzoekt daarnaast om als het verzoek tot schorsing wordt toegewezen, de Russische
Federatie te verplichten om zekerheid te stellen.

3.4 De Russische Federatie heeft zich tegen dat tegenverzoek verzet, waarbij zij zich met name
beroept op haar immuniteit als staat.

De beoordeling van het verzoek

4. Bevoegdheid van het hof:

4.1 De plaats van arbitrage is Den Haag. Krachtens de artt. 1064a en 1068 Rv dient een vordering tot
vernietiging of herroeping te worden ingesteld bij dit gerechtshof.

4.2 Op grond van art. 1066 lid 2 Rv kan de rechter die omtrent de vernietiging oordeelt, de
tenuitvoerlegging schorsen of bepalen dat zekerheid wordt gesteld.

4.3 Everest c.s. acht het hof niet bevoegd om de tenuitvoerlegging van de Vonnissen te schorsen,
omdat in Nederland geen stappen zijn ondernomen om de Vonnissen ten uitvoer te leggen. Onder
verwijzing naar art. 1062 lid 1 Rv voert zij aan dat de Nederlandse rechter alleen de
tenuitvoerlegging in Nederland kan schorsen. Zij zoekt steun voor haar opvatting in het Verdrag
van New York. Zij wijst op art. VI dat de nationale rechter in het land waar tenuitvoerlegging wordt
verzocht bevoegd verklaart om de tenuitvoerlegging te schorsen.

4.4 Bij de beoordeling wordt vooropgesteld dat op deze procedure het Nederlandse procesrecht van
toepassing is, voor zover het onderwerp niet wordt bestreken door verdragen of verordeningen
(art. 10:3 BW). Daarnaast geldt dat de Russische Federatie niet verzoekt Everest c.s. te gebieden
om in het buitenland gelegde beslagen op te heffen noch om haar te verbieden in het buitenland
beslagen te leggen (pleitnotities Russische Federatie onder 6).

4.5 Het standpunt van Everest c.s. vindt geen steun in de tekst van art. 1066 Rv noch in de
toelichtende stukken daarop. Daarin wordt geen beperking gesteld aan de bevoegdheid van de
rechter voor wie de vordering tot vernietiging is ingesteld om over het verzoek tot schorsing van
tenuitvoerlegging te oordelen, en zeker niet de door Everest c.s. gestelde eis dat de Vonnissen al
in Nederland ten uitvoer worden gelegd.

4.6 Ter toelichting dient het volgende. Uit de Parlementaire Geschiedenis van de Arbitragewet blijkt
dat de wetgever bij het opstellen van de nieuwe wet met name inspiratie heeft geput uit de
Uncitral Model Law for Arbitrage (Parlementaire Geschiedenis, Algemeen, Memorie van Toelichting
(blz. 17 e.v.) en Nota naar aanleiding van het Eindverslag (blz. 26 e.v.)).

4.7 De in dit verband relevante bepaling uit het Uncitral Model Law for Arbitrage 1985 (herzien in
2006) luidt als volgt:

“Article 36 Grounds for refusing recognition or enforcement

(1) Recognition or enforcement of an arbitral award, irrespective of the country in which it was

4.8

4.9

made, may be refused only:

(a) at the request of the party against whom it is invoked, if that party
furnishes to the competent court where recognition or enforcement is sought
proof that:

() G)

(v) the award has not yet become binding on the parties or has

been set aside or suspended by a court of the country in

which, or under the law of which, that award was made;

(6) (.-)

(2) If an application for setting aside or suspension of an award has been
made to a court referred to in paragraph (1)(a)(v) of this article, the court
where recognition or enforcement is sought may, if it considers it proper,
adjourn its decision and may also, on the application of the party claiming
recognition or enforcement of the award, order the other party to provide

appropriate security.”

De geciteerde bepaling is vrijwel gelijk aan de artikelen V en VI van het Verdrag van New York, die
luiden:

“Article V

(1) Recognition and enforcement of the award may be refused, at the request of the party against
whom it is invoked, only if that party furnishes to the competent authority where the recognition
and enforcement is sought, proof that:

(a) (...)

(e) The award has not yet become binding on the parties, or has been set aside or suspended by
a competent authority of the country in which, or under the law of which, that award was made.

Article VI

If an application for the setting aside or suspension of the award has been made to a competent
authority referred to in article V (1) (e), the authority before which the award is sought to be relied
upon may, if it considers it proper, adjourn the decision on the enforcement of the award and may
also, on the application of the party claiming enforcement of the award, order the other party to
give suitable security.”

De artikelen maken onderscheid tussen het opgeschort zijn (“suspension”) van de arbitrale
uitspraak (art. 36 lid 1 sub a onder (v) van de Model Law en art. V lid 1 onder (e) van het Verdrag
van New York) en het uitstellen (“adjourn”) van de beslissing omtrent een verzochte
tenuitvoerlegging. De bepalingen gaan ervan uit dat de opschorting (“suspension”) van de
arbitrale uitspraak gevraagd wordt aan de rechter van het land waarin of onder welks recht de
arbitrale uitspraak is gegeven, terwijl het uitstellen van de beslissing omtrent de tenuitvoerlegging
(“adjourn”) geschiedt door de rechter van het land waar men de arbitrale uitspraak ten uitvoer wil
leggen. Er wordt geen verband tussen de beide bevoegde rechters gelegd, anders dan dat de
laatst bedoelde rechter de beslissing omtrent de tenuitvoerlegging kan uitstellen (“adjourn”) als
op het moment waarop die tenuitvoerlegging wordt gevraagd een (verzoek tot) vernietiging of
opschorting van het arbitrale vonnis is gedaan. Uit niets blijkt dat de rechter die bevoegd is tot
schorsing (“suspension”), dat is de rechter van het land waarin de arbitrale uitspraak is gedaan,

daartoe alleen kan overgaan als in datzelfde land tenuitvoerlegging wordt verzocht. Noch in de
toepasselijke Nederlandse artikelen noch in de bepalingen die de inspiratie voor die artikelen zijn
geweest, is derhalve een beperking te vinden als door Everest c.s. wordt bepleit. Op deze grond
wordt het beroep van Everest c.s. op onbevoegdheid van het hof verworpen.

4.10 Subsidiair voert Everest c.s. aan dat de Russische Federatie geen belang heeft bij schorsing van
de tenuitvoerlegging omdat zij in Oekraine om opschorting van de tenuitvoerlegging had kunnen
verzoeken in afwachting van de vernietigingsprocedure in Nederland, maar dat niet heeft gedaan
(verweerschrift, randnummer 36). De Russische Federatie heeft daartegen aangevoerd dat
Everest c.s. nieuwe beslagen kan leggen. Dit laatste is door Everest c.s. niet (gemotiveerd)
weersproken. Daarmee is het belang van de Russische Federatie bij haar schorsingsverzoek
gegeven.

oetsingskader voor schorsing

5.1 Het hof stelt voorop dat voor de toe- of afwijzing van het verzoek tot schorsing de mate van
waarschijnlijkheid dat de vernietigings- of de herroepingsvordering slaagt van groot belang is.
Daarnaast moeten de belangen van de partijen bij het al dan niet schorsen van de
tenuitvoerlegging worden afgewogen, in het licht van de duur van de vernietigings- en
herroepingsprocedure, de onomkeerbare gevolgen van tenuitvoerlegging en het restitutierisico.

5.2 Bij de beoordeling van de kans van slagen van de vernietigingsprocedure dient de tot schorsing
aangezochte rechter zich terughoudend op te stellen, aangezien in de schorsingsprocedure niet
ten gronde wordt ingegaan op de ingeroepen redenen voor vernietiging. Weliswaar dient de
rechter in de vernietigingsprocedure volledig te toetsen of er een geldige overeenkomst tot
arbitrage was, maar in de schorsingsprocedure dient alleen te worden vastgesteld of er een grote
kans van slagen is dat deze vernietigingsgrond zal worden gehonoreerd.

Kans van slagen van vernietigingsvordering.

6.1 De Russische Federatie beroept zich op het ontbreken van een geldige overeenkomst tot
arbitrage. Zij voert daarvoor zes redenen aan.

6.2 De eerste drie redenen betreffen de uitleg van de BIT en de daarin opgenomen arbitragebepaling.
Volgens de Russische Federatie is de BIT niet van toepassing op deze kwestie omdat (1) geen
sprake is van een investering in “the territory of the other Contracting Party”, zoals art. 1 onder 1
van de BIT voor de toepassing daarvan vereist, omdat de investering voor 2014 is gedaan, toen
de Krim nog onderdeel was van Oekraine. Verder is (2) de Russische Federatie van mening dat
Everest c.s. geen “investment” heeft gedaan, omdat het om een binnenlandse investering ging en
(3) dat Everest c.s. ook geen “investor” is omdat een “investor” bevoegd moet zijn investeringen
te doen op het grondgebied van de andere Verdragspartij en het naar Oekraiens recht niet
mogelijk was en is een buitenlandse investering op de Krim te doen. Oekraine beschouwt de Krim
ook thans immers niet als buitenland, aldus de Russische Federatie.

6.3 Ten aanzien van de eerste drie argumenten wordt als volgt overwogen. Het betreft een, op het
terrein van de BIT’s, bijzondere situatie, waarvoor weinig precedenten bestaan. Beide partijen
hebben gezaghebbende opinies in het geding gebracht die voor tegengestelde uitkomsten
pleiten. De Russische Federatie heeft in de hoofdprocedure verzocht een conclusie van repliek te
mogen nemen omdat het een zeer ingewikkelde kwestie betreft. Alleen al hierom kan het verzoek
tot vernietiging niet op voorhand als kansrijk worden beoordeeld. Daarbij komt dat inmiddels
hebben in elk geval vijf verschillende arbitrale colleges in zeven afzonderlijke zaken en het
Zwitserse Federale Hooggerechtshof zich gebogen over de vraag of de arbiters bevoegd zijn op
grond van de BIT en hebben de eerste twee door de Russische Federatie genoemde redenen
beoordeeld en verworpen. Alle colleges zijn tot de conclusie gekomen dat de BIT van toepassing
is. Ook om die reden is de kans dat de vordering tot vernietiging van de Vonnissen op die gronden

6.4

6.5

6.6

6.7

6.8

6.9

zal slagen, niet bijster groot.

Als vierde reden voor vernietiging wegens afwezigheid van een overeenkomst tot arbitrage voert
de Russische Federatie aan dat de door Everest c.s. gedane investeringen niet in
overeenstemming zijn met de wet, zoals artikel 1 onder 1 van de BIT vereist, omdat de
investeringen zijn verkregen door corruptie, fraude en geweld.

Een groot deel van de door de Russische Federatie genoemde gevallen van corruptie, fraude of
geweld heeft geen betrekking op Everest c.s. of op door hen verkregen bezittingen die onderwerp
zijn van de arbitrage en kan dus niet dienen ter ondersteuning van de stelling dat er geen sprake
zou zijn van investeringen in overeenstemming met de wet. Dat betekent dat deze
vernietigingsgrond ten aanzien van een groot aantal van de verweerders onvoldoende is
toegelicht. Dit ligt mogelijkerwijs anders ten aanzien van het Lazurny Bereg resort, het Nautilus-
complex, waarin zich eigendommen van verweerders 1, 2 en 19, Everest en Edelveis en
[verweerder sub 19] bevonden en het Tavria-resort. Maar zelfs als juist zou zijn dat alle genoemde
eigendommen door corruptie, fraude of geweld zouden zijn verkregen, is dat onvoldoende om tot
algehele vernietiging van het arbitrale vonnis te leiden, maar bestaat hoogstens aanleiding voor
partiéle nietigheid, waarbij ook de mogelijkheid van “remission” (art. 1065a Rv) nog aanwezig is.
Dit alles leidt ertoe dat voor schorsing van de executie op deze grondslag in dit stadium
onvoldoende reden is.

Als vijfde grond voor onbevoegdheid van het arbitrale gerecht voert de Russische Federatie aan
dat het geschil omtrent de territoriale status van de Krim volgens art. 10 van de BIT voorafgaand
aan de arbitrage moet worden beslist.

Naar het voorlopig onderdeel van het hof leidt art. 10 niet tot onbevoegdheid van het
scheidsgerecht. Art. 10 van de BIT is van toepassing als sprake is van een geschil tussen de
contracterende partijen, dat zijn de Russische Federatie en Oekraine. Het geschil in kwestie is een
zaak tussen de Russische Federatie en Everest c.s. Daarvoor geldt artikel 10 van de BIT niet. Het
geschil tussen de Russische Federatie en Everest c.s. kan worden beslecht zonder een oordeel te
geven over de territoriale status van de Krim. De Vonnissen houden dan ook geen oordeel in over
die territoriale status. Daarbij komt dat art. 10 niet voorschrijft dat een eventuele op basis van art.
10 te voeren procedure voorafgaat aan een arbitrale procedure op grond van art. 9. Ook als art.
10 van toepassing zou zijn, vormt de toepasselijkheid op zichzelf dus nog geen grond voor
onbevoegdheid van de arbiters.

Als zesde grond voor vernietiging beroept de Russische Federatie zich erop dat het scheidsgerecht
niet bevoegd was om de vorderingen van Everest c.s. in één procedure te behandelen. Daartoe
strekte de overeenkomst tot arbitrage niet. Bovendien heeft het scheidsgerecht daarmee in strijd
met zijn opdracht gehandeld, aldus de Russische Federatie.

Met Everest c.s. is het hof voorshands van oordeel dat art. 9 van de BIT (ook) toestaat dat
meerdere investeerders samen een vordering tegen een verdragsstaat instellen. De
omstandigheid dat in de bepaling de termen “investor” en “investment” in enkelvoud worden
gehanteerd, kan niet worden opgevat als een beperking van de mogelijkheid voor investeerders
om gezamenlijk een vordering in te stellen, met dien verstande dat het de arbiters vrijstaat om die
vorderingen te splitsen als dat voor een goede behandeling geboden is. Onvoldoende
weersproken is ook dat het in met de onderhavige arbitrage vergelijkbare (BIT-)zaken een veel
voorkomend verschijnsel is dat meerdere investeerders gezamenlijk een vordering instellen.

6.10 De slotsom van het voorgaande is dat de Russische Federatie voorshands niet aannemelijk heeft

gemaakt dat haar vordering tot vernietiging een grote kans van slagen heeft. Derhalve kan in het
midden blijven of de Russische Federatie bevoegd is om de al de hiervoor besproken gronden aan
te voeren ter vernietiging van de Vonnissen of dat zij, zoals Everest c.s. betoogt, wat betreft een
(groot) aantal van deze redenen haar recht heeft verwerkt (in de zin van art. 1052 lid 2 Rv).

7. Overige vernietigingsgronden

7.1 In de dagvaarding tot vernietiging en herroeping van de Vonnissen heeft de Russische Federatie
naast de hiervoor besproken vernietigingsgronden nog een beroep gedaan op de
vernietigingsgronden van art. 1065 lid 1 onder c en onder e Rv.

7.2 De hiervoor genoemde gronden zijn in de schorsingsprocedure in het geheel niet genoemd noch
toegelicht. In randnummer 17 van het verzoekschrift heeft de Russische Federatie, nadat zij had
aangegeven dat zij met name een beroep doet op het ontbreken van een geldige arbitrage en op
het feit dat de Vonnissen evidente gebreken bevatten, daaraan toegevoegd dat het hof voor de
beoordeling van de verzochte schorsing genoopt zal zijn om zich serieus te verdiepen in de door
de Russische Federatie aangevoerde vernietigingsgronden en daartoe verwezen naar de bij het
verzoekschrift gevoegde dagvaarding.

7.3 Anders dan de Russische Federatie meent, kunnen vernietigingsgronden die in het
schorsingsverzoek in het geheel niet zijn toegelicht niet door middel van een dergelijke algemene
verwijzing naar de dagvaardingsprocedure in de schorsingsprocedure worden opgenomen. Deze
gronden blijven derhalve buiten beschouwing.

8. Kans van slagen van de herroepingsvordering

8.1 De Russische Federatie voert verder aan dat haar vordering tot herroeping grote kans van slagen
heeft. Zij stelt dat het vonnis geheel of ten dele berust op na de uitspraak ontdekt bedrog en het
achterhouden van stukken (art. 1068 lid 1 onder a en b Rv). Everest c.s. heeft volgens haar
opzettelijk informatie achter gehouden die het scheidsgerecht nodig had om zich een oordeel te
vormen over de rechtmatigheid van de investeringen en om zijn bevoegdheid te bepalen.

8.2 Everest c.s. heeft daartegen als eerste verweer aangevoerd dat de Russische Federatie haar
vordering tot herroeping niet heeft ingesteld binnen de termijn van drie maanden na ontdekking
van het bedrog of de valsheid in geschrifte (art. 1068 lid 2 Rv).

8.3 Het scheidsgerecht heeft vastgesteld (eindvonnis onder 187) dat de Russische Federatie niet
heeft deelgenomen aan de procedure, maar wel op de hoogte is gebracht van iedere
procedurestap en dat zij alle stukken heeft ontvangen die het scheidsgerecht heeft gekregen en
gemaakt, waaronder de transcripten van de zitting. De Russische Federatie weerspreekt niet dat
zij alle documenten heeft ontvangen, maar voert aan dat zij pas is gestart met haar onderzoek
van het dossier toen het eindvonnis was gewezen en dat het even duurde voordat de
documenten waren geanalyseerd en gecontroleerd.

8.4 Gezien het feit dat de Russische Federatie al geruime tijd voor het eindvonnis de stukken had
ontvangen waarop ij nu haar stellingen van bedrog en het achterhouden van stukken doet
steunen, kan zonder nadere onderbouwing, die ontbreekt, thans niet worden gezegd dat zij het
bedrog niet redelijkerwijze tijdens de arbitrage kon ontdekken. Ook heeft zij onvoldoende gesteld
dat pas na het einde van de arbitrage is gebleken dat stukken vals waren. Het voorlopige oordeel
is dan ook, dat de vordering tot herroeping te laat is ingesteld, zodat niet aannemelijk is dat deze
vordering grote kans van slagen heeft.

9. Belangenafweging en conclusie

9.1 Uit de hiervoor staande overwegingen volgt dat thans niet kan worden vastgesteld dat de
vordering tot vernietiging of de vordering tot herroeping een grote kans van slagen heeft. Het

verzoek tot schorsing kan op deze gronden dus niet worden toegewezen.

9.2 Een afweging van belangen van partijen leidt niet tot een ander oordeel. Vast staat dat de
gelegde beslagen deels zijn opgeheven. Niet is gebleken dat Everest c.s. op dit moment een
andere tenuitvoerleggingsprocedure is begonnen. Verder is onvoldoende onderbouwd dat de
Russische Federatie een restitutierisico loopt nu onbetwist is aangevoerd dat zij eigendommen
van Everest c.s. onder zich heeft, die zij kan verkopen.

9.3 De conclusie is dat er geen doorslaggevende argumenten zijn voor schorsing van de
tenuitvoerlegging van de Vonnissen in de zin van art. 1066 lid 2 Rv.

9.4 De hiervoor gegeven argumenten bezegelen ook het lot van de subsidiair verzochte
zekerheidsstelling. Ook daarvoor wijzen bij afweging van de belangen van partijen te weinig
argumenten in de richting van het door de Russische Federatie bepleite standpunt.

10. Tegenverzoek van Everest c.s.

10.1 Everest heeft haar tegenverzoek ingesteld onder de voorwaarde dat het schorsingsverzoek zou
worden ingewilligd.

10.2 Aan die voorwaarde is niet voldaan. Het tegenverzoek behoeft dus niet te worden behandeld.

11. Kostenveroordeling

11.1 Everest c.s. heeft verzocht de Russische Federatie te veroordelen in de werkelijke door haar
gemaakte proceskosten. Zij voert daarvoor aan dat de Russische Federatie art. 21 Rv heeft
geschonden.

11.2 In het kader van de schorsingsprocedure is geen ruimte voor de beoordeling of sprake is van een
schending van art. 21 Rv. Voor een werkelijke proceskostenveroordeling wordt in de vaststaande
omstandigheden geen aanleiding gezien.

11.3 Tegen de gevorderde nakosten en de gevorderde wettelijke rente is geen bezwaar gemaakt van
de kant van de Russische Federatie. Zij zullen dus worden toegewezen zoals hierna geformuleerd.

Beslissing

Het hof:

- wijst het verzoek tot schorsing van de tenuitvoerlegging van de Vonnissen af;
- wijst het verzoek tot zekerheidsstelling af;

- veroordeelt de Russische Federatie in de kosten van de procedure, tot aan deze uitspraak aan
de zijde van Everest c.s. begroot op € 714,-- voor griffierecht en

€ 3.222,-- voor salaris van de advocaat en op € 157,-- aan nasalaris voor de advocaat, nog te
verhogen met € 82,-- indien niet binnen veertien dagen na aanschrijving in der minne aan dit
arrest is voldaan en vervolgens betekening van dit arrest heeft plaatsgevonden, en bepaalt dat
deze bedragen binnen 14 dagen na de dag van de uitspraak dan wel, wat betreft het bedrag van
€ 82,--, na de datum van betekening, moeten zijn voldaan, bij gebreke waarvan deze bedragen
worden vermeerderd met de wettelijke rente als bedoeld in artikel 6:119 BW vanaf het einde van

genoemde termijn van 14 dagen;
- verklaart de proceskostenveroordeling uitvoerbaar bij voorraad.

Deze beschikking is gegeven door mrs. M.M. Olthof, D.A. Schreuder en P. Glazener en is
uitgesproken ter openbare terechtzitting van 11 juni 2019 in aanwezigheid van de griffier.

