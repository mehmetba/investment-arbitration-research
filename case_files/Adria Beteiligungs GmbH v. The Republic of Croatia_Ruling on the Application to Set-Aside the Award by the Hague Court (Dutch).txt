vonnis

 

RECHTBANK 's-GRAVENHAGE

Sector civiel recht

zaaknummer / rolnummer: 381011 / HA ZA 10-4097
Vonnis van 15 augustus 2012

in de zaak van

de vennootschap naar Oostenrijks recht
ADRIA BETEILIGUNGS GMBH,
gevestigd te Wenen, Oostenrijk,

eiseres,

advocaat: prof. mr. G.J. Meijer te Rotterdam,

tegen

de publiekrechtelijke rechtspersoon naar buitenlands recht
de REPUBLIEK KROATIE,

zetelend te Zagreb, Kroatié,

gedaagde,

advocaat: prof. mr. A.J. van den Berg te Amsterdam.

Partijen zullen hierna Adria en Kroatié genoemd worden.
1. De procedure

Ll. Het verloop van de procedure blijkt uit:

- de dagvaarding met bijlage van 21 september 2010,

- de akte overlegging producties zijdens Adria van 24 november 2010,

- de conclusie van antwoord met producties van 13 april 2011,

- het tussenvonnis van 27 april 2011, waarbij een comparitie van partijen is bevolen,

- de beschikking van 22 juni 2011, waarbij een datum voor de comparitie is bepaald,

- de akte zijdens Adria van 28 november 2011,

- de beschikking van 17 januari 2012, waarbij een nieuwe datum voor de comparitie is
bepaald,

- het proces-verbaal van comparitie van 4 juni 2012 en de daarin genoemde stukken;

- de brief van de griffier van de rechtbank van 21 juni 2012 waarbij het proces-verbaal aan
partijen is toegestuurd.

1.2. Partijen hebben gebruikgemaakt van de door de rechtbank geboden gelegenheid
om ten aanzien van het proces-verbaal van de comparitie correcties van feitelijke aard door
te geven. De brieven van prof. mr. G.J. Meijer van 28 juni 2012, 3, 6 en 17 juli 2012 en van
prof. mr. A.J. van den Berg van 2, 5, 10 en 16 juli 2012 zijn aan het proces-verbaal gehecht.
Bij brieven van 9 juli 2012 en 20 juli 2012 heeft de griffier van de rechtbank partijen bericht
dat de rechtbank in haar vonnis, voor zover nodig, zal ingaan op de inhoud van de brieven
van de advocaten.

381011 / HA ZA 10-4097 2
15 augustus 2012

 

2.1.

2.2.

2.3.

2.4.

Ten slotte is een datum voor vonnis bepaald.
De feiten

Adria is een besloten vennootschap met beperkte aansprakelijkheid opgericht naar
Oostenrijks recht. Adria is op 16 maart 1990 een samenwerkingsovereenkomst
aangegaan met de Kroatische Loterijen tot exploitatie van kansspelen en
speelhallen in Kroatié. De Kroatische Loterijen hadden op 3 februari 1989 al een
samenwerkingsovereenkomst gesloten met de rechtspersoon naar Amerikaans recht
Slots 4 U.S. Inc Casino Developing Corporation (hierna Slots 4 U.S.) betreffende
de opening en exploitatie van casino’s in Kroatié (hierna: Slots 4 U.S.
overeenkomst). Op 19 juni 1990 werden de rechten van Slots 4 U.S. overgedragen
aan Adria. Adria heeft voor 60% geparticipeerd in de samenwerking en Kroatié
voor 40%. In 1991 heeft Adria haar rechten uit hoofde van de Slots 4 U.S.
overeenkomst gecedeerd aan een Zwitserse vennootschap, CA Adria Casinos AG
(hierna: Adria Casinos). De twee genoemde samenwerkingsovereenkomsten
worden hierna de samenwerkingsovereenkomsten genoemd.

Ten tijde van het aangaan van de samenwerkingsovereenkomsten waren de
Kroatische Loterijen een zogenaamde maatschappelijke arbeidsonderneming
gebaseerd op het socialistische systeem van collectief eigendom in het voormalige
Joegoslavié. Op 14 november 1991 trad in Kroatié de Wet op de Kansspelen en
Entertainmentspelen in werking en werden de Kroatische Loterijen van collectief
eigendom tot eigendom van Kroatié. Op 6 maart 1992 werden de Kroatische
Loterijen omgevormd tot een vennootschap met beperkte aansprakelijkheid. De
Kroatische Loterijen en Adria hebben onderhandeld over de juridische vorm die
hun samenwerking zou moeten aannemen. Zij hebben op 19 december 1991 een
overeenkomst gesloten betreffende de oprichting van een gezamenlijke
vennootschap met beperkte aansprakelijkheid. Deze vennootschap is nooit
opgericht omdat de daarvoor benodigde toestemming door de Raad van Arbeiders
van de Kroatische Loterijen niet werd gegeven.

Op 26 oktober 1993 heeft Adria een procedure aanhangig gemaakt bij de rechtbank
in Zagreb. Zij vorderde oorspronkelijk nakoming van de Kroatische Loterijen van
de samenwerkingsovereenkomsten maar heeft haar eis gewijzigd in een vordering
tot terugbetaling door Kroatié van haar (Adria’s) investeringen. Op 14 maart 1994
heeft de voorzitter van het bestuur van de Kroatische Loterijen de
samenwerkingsovereenkomsten met Adria beéindigd. Tussen 2000 en 2004 hebben
deze partijen, terwijl de procedure aanhangig was, geprobeerd een schikking te
bereiken maar dit is niet gelukt. Op 26 november 2002 heeft de rechtbank in
Zagreb een vonnis gewezen waarin de Kroatische Loterijen tot betaling aan Adria
van € 4.486.775,15 werden veroordeeld. Kroatié heeft hiervan hoger beroep
ingesteld, maar het oordeel van de rechtbank is in stand gebleven. Begin 2006 is
het vonnis in kracht van gewijsde gegaan en hebben de Kroatische Loterijen
voornoemd bedrag aan Adria betaald.

 

 

Tussen Oostenrijk en het voormalige Joegoslavi in 1989 het Oostenrijks
Joegoslavische Bilaterale Investeringsverdrag (hierna: BIT) gesloten. Tussen

381011 / HA ZA 10-4097

15 augustus 2012

 

2.5.

2.6.

Oostenrijk en Kroatié is in 1997 eveneens een BIT gesloten waardoor het BIT
tussen Oostenrijk en Joegoslavié werd beéindigd. Een BIT is een verdrag dat
materiéle bepalingen bevat die zien op het stimuleren en beschermen van
investeringen verricht door investeerders uit de ene verdragsstaat op het
grondgebied van de andere verdragsstaat. Voorts verbindt het gastland zich om
zich te onderwerpen aan een arbitrageprocedure indien er sprake is van vermeende
schendingen van de materiéle bepalingen van het BIT.

Op 14 juni 2007 heeft Adria een arbitrageprocedure tegen Kroatié aanhangig
gemaakt. Het scheidsgerecht vat de grondslag van de vordering van Adria als volgt
samen in randnummer 18 van het Interim Award on Jurisdiction van 11 augustus
2008 (hierna: Interim Award):

“According to Adria, in the early 1990s, it made significant investments in the gambling industry in
Croatia by way of participation in a joint venture with what was to become a state-owned entity. It is
Claimant’s case that its investment in Croatia was mistreated, and eventually taken, by the Croatian
government and that such actions constitute violations of Croatia’s obligations under both the
Austria-Croatia BIT and the Austria-Yugoslavia BIT.”

Adria vorderde ruim 64 miljoen Amerikaanse dollar aan schadevergoeding te
vermeerderen met rente en kosten.

 

De arbitrageprocedure tegen Kroatié is aanhangig gemaakt onder de Uncitral
arbitrageregels. Artikel 1 lid 2 Uncitral arbitrageregels luidt als volgt:

 

“These Rules shall govern the arbitration except that where any of these Rules is in conflict with a
provision of the law applicable to the arbitration from which the parties cannot derogate, that
provision shall prevail.”

Artikel 15 lid 1 luidt als volgt:

 

“1, Subject to these Rules, the arbitral tribunal may conduct the arbitration in such manner as it
considers appropriate, provided that the parties are treated with equality and that at any stage of the

proceedings each party is given a full opportunity of presenting his case.”
Artikel 20 luidt als volgt:

“During the course of the arbitral proceedings either party may amend or supplement his claim or
defence unless the arbitral tribunal considers it inappropriate to allow si

 

ch amendment having regard
to the delay in making it or prejudice to the other party of any other circumstances. However, a claim
may not be amended in such a manner that the amended claim falls outside the scope of the
arbitration clause or separate arbitration agreement.”

Artikel 21 lid 3 luidt als volgt:

“A plea that the arbitral tribunal does not have jurisdiction shall be raised not later than in the
statement of defence or, with respect to a counter-claim, in the reply to the counter-claim.”

Artikel 32 lid 1 en lid 2 luiden, voor zover in dit geding van belang, als volgt:

381011 / HA ZA 10-4097 4
15 augustus 2012

 

2.7.

2.8.

“1. In addition to making a final award, the arbitral tribunal shall be entitled to make interim,
interlocutory, or partial awards.
2. The award shall be made in writing and shall be final and binding on the parties. (...)”

Als plaats van arbitrage hebben partijen Den Haag aangewezen.

In het Interim Award heeft het scheidsgerecht zich bevoegd geacht over het gehele
voorgelegde geschil te oordelen:

“7, Decisions
229. For the foregoing reasons, the Tribunal decides as follows:

(1) The Tribunal had jurisdiction ratione personae, ratione temporis and ratione materiae
over the claims submitted by Claimant on the basis of Article 9 of the Austria-Croatia BIT.

Gy

Op 21 juni 2010 heeft het scheidsgerecht in zijn vonnis (hierna: Final Award)
Adria’s vorderingen afgewezen. Een deel van de vorderingen, voor zover deze
betrekking hadden op de Slots 4 U.S. overeenkomst, is niet in behandeling
genomen omdat het scheidsgerecht zich, anders dan in zijn Interim Award, niet
bevoegd achtte over de vorderingen van Adria betreffende de Slots 4 U.S.
overeenkomst te oordelen. Kroatié had, nadat het Interim Award was gewezen,
bezwaren tegen de beoordeling van deze vorderingen opgeworpen omdat zij
meende dat Adria de rechten en verplichtingen uit deze overeenkomst aan een
andere vennootschap, Adria Casinos, had gecedeerd. In overweging 289 van het
Final Award overweegt het scheidsgerecht:

“Claimant [Adria, toevoeging rechtbank] argues that Respondent [Kroatié, toevoeging rechtbank] has
not raised its objection in this regard in a timely manner and requests that the Tribunal disregard it
and concludes that it has been waived. For the reasons set out below, the Tribunal denies Claimant's
request. Respondent has explained that it only became aware of the assignment when it was preparing
its Rejoinder. The Tribunal finds no reason to doubt Respondent's representation. Moreover, the
Tribunal finds that Claimant is hardpressed to object to Respondent's failure to raise this objection
earlier when Claimant itself must have been aware that an assignment under the Slots 4 U.S.
Agreement took place, but did not expressly bring this to the Tribunal’s attention notwithstanding its
obvious relevance. Both Parties have been given the opportunity to plead this matter at the Hearing on
the Merits and in their Post-Hearing Memorials. Therefore, the Tribunal does not see that any
prejudice would be suffered in allowing and trying Respondent's objection.”

Het geschil
Adria vordert, samengevat, dat de rechtbank het Final Award gewezen tussen
Adria en Kroatié vernietigt en Kroatié veroordeelt in de kosten van de procedure, te

vermeerderen met de wettelijke rente vanaf 14 dagen na betekening van het vonnis.

Adria legt, eveneens samengevat, aan haar vordering het volgende ten grondslag.
Vernietigingsgrond A

381011 / HA ZA 10-4097 5
15 augustus 2012

 

Ten eerste heeft het scheidsgerecht in het Interim Award geoordeeld dat het
bevoegd was om over de gehele vordering van Adria een oordeel te vellen, terwijl
het hier op terug is gekomen in het Final Award en zich deels onbevoegd heeft
verklaard. Het terugkomen op een eerder oordeel is in strijd met de leer van de res
judicata, het principe dat een eenmaal gedane uitspraak finaal en bindend is.
Tevens is dit in strijd met de Uncitral arbitrageregels, meer in het bijzonder artikel
21 lid 3 (zie 2.6.) van deze regels. Voorts heeft het scheidsgerecht zijn oordeel niet
gemotiveerd. Daarnaast houdt het scheidsgerecht zich niet aan zijn opdracht door,
terwijl het wel bevoegd is, te weigeren te oordelen over een deel van het geschil.
Op grond hiervan is het vonnis vernietigbaar omdat het scheidsgerecht zich niet
aan zijn opdracht heeft gehouden, het vonnis niet met redenen heeft omkleed, dan
wel is de wijze waarop het vonnis tot stand kwam of de inhoud ervan in strijd met
de openbare orde. Adria verwijst hierbij naar de vernietigingsgronden voor
arbitrale vonnissen zoals opgenomen in art. 1065 lid 1, sub c, d en e van het
Wetboek van Burgerlijke Rechtsvordering (Rv).

Vernietigingsgrond B

Ten tweede heeft het scheidsgerecht nagelaten een essentieel argument van Adria,
te weten dat Kroatié op grond van het internationale recht verantwoordelijk is voor
het niet functi van het Kroatisct SYS , te behandelen. Het
scheidsgerecht heeft bovendien nagelaten belangrijke regels van internationaal
recht toe te passen. Het betreft regels waarin een maatstaf voor de beoordeling van
het niet functioneren van het rechtssysteem is neergelegd. Als gevolg hiervan is het
vonnis vernietigbaar omdat het scheidsgerecht zich niet aan zijn opdracht heeft
gehouden, dan wel omdat de wijze waarop het vonnis tot stand kwam of de inhoud
ervan in strijd is met de openbare orde. Adria verwijst in dit kader naar art. 1065 lid
1 sub c ene Rv.

Vernietigingsgrond C

Ten derde heeft het scheidsgerecht nagelaten om enige motivering te geven ten
aanzien van de vereisten van staatsverantwoordelijkheid terwijl dit punt uitvoerig
deel heeft uitgemaakt van het debat van partijen. Hiermee is het vonnis
vernietigbaar omdat het scheidsgerecht zich niet aan zijn opdracht heeft gehouden,
het vonnis niet met redenen heeft omkleed, dan wel is de wijze waarop het vonnis
tot stand kwam of de inhoud ervan in strijd met de openbare orde. Adria verwijst
naar art. 1065 lid 1 sub c, dene Rv.

3.3. Kroatié voert gemotiveerd verweer.
3.4. Op de stellingen van partijen wordt hierna, voor zover van belang, nader ingegaan.
4, De beoordeling

Toepasselijk recht, bevoegde rechter

4 Tussen partijen staat vast dat Den Haag plaats van arbitrage is, zodat op grond van
art. 1073 lid 1 Rv de bepalingen van Titel 1 van Boek 4 Rv (de artt. 1020-1073 Rv)
op de onderhavige procedure van toepassing zijn.
In overeenstemming met art. 1058 lid 1 onder b Rv is het Final Award neergelegd
bij de griffie van de rechtbank Den Haag. Op grond van art. 1064 lid 2 Rv is de
Haagse rechtbank dientengevolge bevoegd van de onderhavige vordering tot
vernietiging van het Final Award kennis te nemen.

381011 /
15 augus'

HA ZA 10-4097 6
tus 2012

 

Toetsingskader
4.2.

4.3.

4.4.

4.5.

Vooropgesteld dient te worden dat op grond van vaste rechtspraak de mogelijkheid
van aantasting van arbitrale beslissingen beperkt is en dat de rechter bij zijn
onderzoek of er grond voor vernietiging bestaat, terughoudendheid dient te
betrachten (HR 17 januari 2003, NJ 2004, 384 en HR 22 december 2006, NJ 2008,
4). Een vernietigingsprocedure mag niet worden gebruikt als een verkapt hoger
beroep tegen de arbitrale beslissing en het algemeen belang bij een effectief
functionerende arbitrale rechtspleging brengt mee dat de burgerlijke rechter slechts
in sprekende gevallen dient in te grijpen in arbitrale beslissingen. De wijze van
toetsing die de rechter moet aanleggen bij de verschillende vernietigingsgronden
van art. 1065 Rv (een terughoudende of volledige toetsing) hangt voorts af van de
ingeroepen vernietigingsgrond. In de onderhavige zaak is een beroep gedaan op de
vernietigingsgronden zoals vervat in art. 1065 lid 1 sub c, sub d en sub e Rv.

Als het gaat om de in art. 1065 lid 1 sub c (schending opdracht) en d (vonnis niet
met redenen omkleed) Rv opgenomen vernietigingsgronden, dient de rechter
zonder meer terughoudend te toetsen. De wetgever heeft de mogelijkheid van
aantasting van arbitrale beslissingen beperkt willen houden en heeft een
motiveringsgebrek op zichzelf niet als vernietigingsgrond willen aanvaarden.
Volgens vaste rechtspraak is vernietiging van een arbitraal vonnis op de grond dat
dit niet met redenen is omkleed, slechts mogelijk wanneer de motivering ontbreekt,
en dus niet in gevallen van ondeugdelijke motivering. Met het ontbreken van een
motivering moet op één lijn worden gesteld het geval dat weliswaar een motivering
gegeven is, maar daarin enige steekhoudende verklaring voor de desbetreffende
beslissing niet te onderkennen valt (HR 9 januari 2004, NJ 2005, 190, HR 22
december 2006, NJ 2008, 4). Ook dit criterium moet door de rechter met
terughoudendheid worden toegepast, in die zin dat hij — nog steeds in de woorden
van de Hoge Raad - slechts in sprekende gevallen dient in te grijpen in arbitrale
beslissingen. Aan de rechter komt niet de bevoegdheid toe om op deze
vernietigingsgrond een arbitraal vonnis naar zijn inhoud te toetsen (HR 25 februari
2000, NJ 2000, 508).

Hoe expliciet de uitspraak van arbiters over een aan hun oordeel onderworpen punt
moet zijn om een arbitraal vonnis niet wegens schending van de opdracht aan
nietigheid te doen blootstaan, hangt af van de aard van dat punt bezien in het
geheel van de aan arbiters voorgelegde rechtsstrijd (HR 30 december 1977, NJ
1978, 449). In het genoemde arrest is een impliciete verwerping van een argument
door de Hoge Raad gesauveerd.

Een arbitraal vonnis is vernietigbaar als het scheidsgerecht geen uitspraak heeft
gedaan over een zelfstandig verweer (HR 30 maart 1973, NJ 1973, 226). Arbiters
dienen op wezenlijke stellingen of verweren een meer of minder expliciete, doch
met name een gemotiveerde beslissing te nemen (HR 9 januari 2004, NJ 2005,
190). De toetsing aan de vernietigingsgrond sub c (schending opdracht) en
vernietigingsgrond sub d (vonnis niet met redenen omkleed) zijn in die zin dus
communicerende vaten.

De vernietigingsgrond opgenomen in art. 1065 lid 1 sub e (het vonnis of de wijze
van totstandkoming ervan strijdt met de openbare orde of de goede zeden) ziet

381011 / HA ZA 10-4097 7
15 augustus 2012

 

zowel op de wijze van tot stand komen van het vonnis als op de inhoud ervan. Ook
deze vernietigi d dient terughoudend te worden past. Niet iedere
schending van een in de arbitrageprocedure geldende procedureregel leidt tot
vernietiging van het arbitrale vonnis. Het gaat bij strijd met de openbare orde om
schending door arbiters van een fundamenteel recht van materiéle of formele aard.
Eerst in geval van een zodanige schending is hun vonnis vatbaar voor vernietiging.
Zelfs indien schending van procedureregels ertoe leidt dat sprake is van strijd met
de beginselen van een goede procesorde, moet art. 1065 lid 1, onder e, Rv naar zijn
aard met terughoudendheid worden toegepast (HR 17 januari 2003, NJ 2004, 384).
Voor een terughoudende toepassing van deze bepaling is echter geen plaats
wanneer moet worden geoordeeld dat bij de totstandkoming van het arbitrale
vonnis is gehandeld in strijd met het fundamentele recht van hoor en wederhoor.
Dat recht is immers in een arbitrale procedure niet van minder betekenis dan in een
procedure voor de overheidsrechter (HR 25 mei 2007, NJ 2007, 294 en HR 24 april
2009, NJ 2010, 171).

Vernietiging van een arbitraal vonnis is aan de orde indien het inhoudelijk in strijd
is met dwingend recht van een zo fundamenteel karakter dat de naleving ervan niet
door beperkingen van procesrechtelijke aard mag worden verhinderd (HR 21 maart
1997, NJ 1998, 207). Voor wat betreft (het ontbreken van) de motivering van het
arbitrale vonnis geldt dat dit niet onverkort een kwestie is van openbare orde en dat
de terughoudendheid zoals hierboven in 4.3. geschetst in acht moet worden
genomen. Slechts in sprekende gevallen is er vernietiging mogelijk op grond van
strijd met de openbare orde, zodat ook hier sprake is van communicerende vaten
tussen vernietigingsgrond e (strijd met de openbare orde of de goede zeden) en
vernietigingsgrond d (vonnis niet met redenen omkleed).

Vernietigingsgrond A
Final Award vernietigbaar want arbiters teruggekomen op oordeel in Interim Award?

Ontvankelijkheid

4.7.

Adria voert aan dat het Final Award niet in stand kan blijven omdat het
scheidsgerecht in strijd met het beginsel van res judicata teruggekomen is op een
eerdere beslissing omtrent zijn bevoegdheid in het Interim Award.

Kroatié heeft, onder meer, aangevoerd dat Adria in dit gedeelte van haar vordering
tot vernietiging niet ontvankelijk moet worden verklaard nu de aangevochten
beslissing ziet op een onbevoegdverklaring en hiertegen ingevolge art. 1052 lid 4
in samenhang met lid 5 Rv geen rechtsmiddel bij de gewone rechter openstaat.

De rechtbank is van oordeel dat Adria wel kan worden ontvangen in dit gedeelte
van haar vordering nu hiermee niet een rechtsmiddel tegen een
onbevoegdverklaring wordt aangewend. Aan de klacht van Adria ligt immers ten
grondslag dat het scheidsgerecht een processuele misslag zou hebben begaan die
hierin bestaat dat op een eerdere beslissing, met gezag van gewijsde tussen partijen,
alsnog wordt teruggekomen. De vordering van Adria ziet derhalve op het gestand
doen door het scheidsgerecht van een reeds genomen beslissing en niet op het
aanvechten van de onbevoegdverklaring zelf. Dat de beslissing waarop door het
scheidsgerecht is teruggekomen de bevoegdheid van het scheidsgerecht betreft,
maakt dit niet anders.

381011 / HA ZA 10-4097 8
15 augustus 2012

 

Terugkomen op Interim Award on Jurisdiction mogelijk?

4.8.

4.9.

4.10.

4.11.

Adria heeft aangevoerd dat het scheidsgerecht op grond van art. 32 lid 2 Uncitral
arbitrageregels niet mocht terugkomen op zijn Interim Award. De rechtbank kan
Adria hierin niet volgen daar op grond van art. | lid 2 Uncitral arbitrageregels de
Uncitral regels de rechtsverhouding niet beheersen voor zover de toepasselijke
arbitragewet (in dit geval boek 4 Rv) de kwestie dwingendrechtelijk regelt, hetgeen
hier het geval is.

Voor de beantwoording van de vraag of het scheidsgerecht de vrijheid had terug te
komen op zijn oordeel in het Interim Award, is aldus allereerst van belang hoe het
Interim Award op grond van de bepalingen in boek 4 Rv is te kwalificeren.
Ingevolge art. 1049 Rv kan het scheidsgerecht ofwel een (geheel of gedeeltelijk)
eindvonnis wijzen, ofwel een tussenvonnis. Een bevoegd- of
ontvankelijkverklaring levert geen gedeeltelijk eindvonnis op omdat hierdoor niet
aan enig deel van het gevorderde een einde wordt gemaakt. De rechtbank
kwalificeert het Interim Award mitsdien als een tussenvonnis. Op grond van art.
1059 Rv kan dit tussenvonnis geen gezag van gewijsde krijgen voordat het Final
Award onherroepelijk wordt. Een eventuele gebondenheid van het scheidsgerecht
aan zijn Interim Award bij het wijzen van het Final Award kan aldus naar oordeel
van de rechtbank niet worden gegrond op het gezag van gewijsde van dit
tussenvonnis.

De volgende vraag die moet worden beantwoord is of het scheidsgerecht
desalniettemin gebonden is geweest aan zijn oordeel in het tussenvonnis gedurende
de rest van de procedure, met andere woorden, of het onderhavige oordeel over de
bevoegdheid een bindende eindbeslissing betreft. De rechtbank is van oordeel dat
dit het geval is. Naar de bewoordingen van het Interim Award (zie hierboven onder
2.7) onder het kopje “Decisions” (beslissingen) heeft het scheidsgerecht
uitdrukkelijk en zonder voorbehoud geoordeeld dat het jurisdictie had over de
vorderingen zoals voorgelegd door Adria. Hiermee heeft het scheidsgerecht een
bindende eindbeslissing gegeven.

De rechtbank is echter van oordeel dat het scheidsgerecht gezien de
omstandigheden van het onderhavige geval terug heeft mogen komen op zijn
beslissing in het Interim Award. De rechtbank acht daarbij het volgende van
belang.

Adria heeft in de arbitrageprocedure de oorsprong van haar rechten (cessie door
Slots 4 U.S. aan Adria, cessie van Adria aan Adria Casinos en de door Adria
gestelde retrocessie door Adria Casinos aan Adria) voordat Kroatié de akte van
cessie in het geding bracht in de arbitrageprocedure niet inzichtelijk gemaakt, zodat
ook eventuele gebreken in deze oorsprong niet eerder aan de orde zijn geweest.
Weliswaar heeft Adria de akte van cessie in de procedure bij de rechtbank in
Zagreb wel in het geding gebracht, maar vast staat dat het scheidsgerecht, voordat
Kroatié op de akte stuitte en daarvan melding maakte, daar geen kennis van heeft
kunnen nemen. Als gevolg hiervan heeft het scheidsgerecht zijn Interim Award op
een, later door het scheidsgerecht vastgestelde, onjuiste voorstelling van de feiten
gebaseerd.

381011 / HA ZA 10-4097 9
15 augustus 2012

 

4.12.

4.13.

4.14.

Dat Kroatié de akte van cessie uit de stukken van de gerechtelijke procedure
wellicht eerder had kunnen kennen, zoals Adria stelt, doet hier niet aan af. Het
scheidsgerecht overweegt over deze procedure (zie randnummer 316 van het Final
Award) dat de rechtbank in Zagreb alleen de oorspronkelijke cessie van de Slots 4
U.S. rechten en niet het onderhavige probleem van verdere cessie en retrocessie
heeft betrokken in haar oordeel. Kroatié hoefde op de akte van cessie die zich
tussen een groot aantal stukken (naar door Kroatié onweersproken is gesteld
zeventien dozen vol) bevond dientengevolge niet bedacht te zijn. Daarnaast is de
rechtbank van oordeel dat, nu het Adria naar eigen zeggen zelf niet duidelijk was
dat de akte van belang was, niet valt in te zien dat dan Kroatié het belang van de
akte eerder had moeten onderkennen. Daarenboven acht de rechtbank van belang
dat indien het scheidsgerecht zijn oorspronkelijke oordeel niet had herzien, de
ongerijmdheid zich zou voordoen dat het een Final Award zou moeten wijzen op
grond van feiten die naar zijn oordeel onjuist waren. Dit terwijl de hiervoor
beschreven loop van de arbitrale procedure en de daaruit volgende onjuiste
voorstelling van zaken met name op een gebrek aan opening van zaken aan de kant
van Adria is terug te voeren. Gezien deze feiten en omstandigheden heeft het
scheidsgerecht naar het oordeel van de rechtbank mogen terugkomen op zijn
oordeel in het Interim Award.

De wijze waarop het scheidsgerecht op zijn oordeel terug is gekomen kan naar het
oordeel van de rechtbank evenmin aanleiding zijn tot vernietiging van het Final
Award. Het scheidsgerecht heeft, nadat het bestaan van de akte van cessie aan hem
bekend werd, vervolgens in overeenstemming met de eisen van een goede
procesorde gehandeld door partijen voldoende gelegenheid te geven zich over de
akte van cessie/retrocessie uit te laten en bewijs aan te dragen (randnummer 311
van het Final Award) en vervolgens gemotiveerd (zie hieronder 4.13) opnieuw over
zijn bevoegdheid te beslissen.

In de randnummers 289 tot en met 308 van het Final Award heeft het
scheidsgerecht uitvoerig gemotiveerd waarom het van oordeel is dat Adria
gedurende de relevante periode geen overwegende invloed had binnen Adria
Casinos, hetgeen op grond van art. | lid | sub c van het BIT noodzakelijk was om
aanspraak te kunnen maken op de bescherming van investeringen waarin het BIT
voorziet. Voorts heeft het scheidsgerecht in randnummers 309 tot en met 325
uitvoerig gemotiveerd dat het (nu Adria ook nadat de bevoegdheidsvraag was
opgeworpen de akte van retrocessie van de rechten uit de Slots 4 U.S. aan haar niet
in het geding heeft gebracht) niet is komen vast te staan dat retrocessie heeft
plaatsgevonden.

De rechtbank is van oordeel dat het scheidsgerecht zijn Final Award hiermee
afdoende heeft gemotiveerd. Het scheidsgerecht heeft evenmin geweigerd een deel
van het gevorderde af te doen zodat de rechtbank van oordeel is dat het
scheidsgerecht zijn opdracht niet heeft geschonden. Voorts ziet de rechtbank niet in
dat het scheidsgerecht met zijn optreden of oordeel in strijd met de openbare orde
of goede zeden vonnis heeft gewezen. Partijen zijn (zie onder meer overweging
311 van het Final Award) beide voldoende in de gelegenheid geweest hun
standpunten ten aanzien van de bevoegdheid in het licht van de cessie/retrocessie
opnieuw uiteen te zetten zodat zij niet, zelfs niet indachtig het late tijdstip in de
procedure waarop de bevoegdheid opnieuw aan de orde kwam, in hun belangen

381011 / HA ZA 10-4097 10
15 augustus 2012

 

4.15.

zijn geschaad. Van een arbitraal vonnis dat tot stand kwam onder schending van
het beginsel van hoor en wederhoor is daarom geen sprake.

Adria heeft nog aangevoerd dat het scheidsgerecht zijn opdracht heeft geschonden
door in strijd met art. 21 lid 3 Uncitral arbitrageregels (zie 2.6.) de
bevoegdheidskwestie nogmaals na het indienen van het antwoord door Kroatié te
behandelen. De rechtbank kan Adria hierin niet volgen. Op grond van art. 20
Uncitral arbitrageregels (zie 2.6.), dat kort gezegd aanvulling van hetgeen is
aangevoerd toestaat, en art. 15 lid 1 Uncitral arbitrageregels (zie 2.6.) dat het
scheidsgerecht de bevoegdheid geeft de arbitrage in te richten zoals het dat gepast
vindt, had het scheidsgerecht de bevoegdheid om Kroatié binnen de kaders van het
geding toe te laten haar bevoegdheidsverweer na antwoord te wijzigen of aan te
vullen. Dit met inachtneming, kort gezegd, van waakzaamheid over de duur van de
procedure, de gelijkheid van partijen en de gelegenheid voor partijen hun zaak
voldoende naar voren te brengen. Uit de ontstaansgeschiedenis van de Uncitral
arbitrageregels blijkt dat het de bedoeling is om in een geval als het onderhavige,
waarin nieuwe feiten naar voren zijn gekomen, de mogelijkheid voor het
scheidsgerecht open te houden met deze feiten rekening te houden.

Op grond van genoemde bepalingen, de ontstaansgeschiedenis van de Uncitral
arbitrageregels en de in 4.12. en 4.13. weergegeven wijze waarop het
scheidsgerecht hieraan invulling heeft gegeven is van een schending van art. 21 lid
3 Uncitral arbitrageregels geen sprake.

Vernietigingsgrond B
Nagelaten een essentieel argument van Adria te beoordelen?

4.16.

4.17.

Adria stelt dat het scheidsgerecht heeft nagelaten te beslissen op het door Adria
aangevoerde essentiéle argument dat Kroatié op grond van het internationale recht
verantwoordelijk is voor het de facto niet functioneren van het Kroatische
rechtssysteem. Voor zover het scheidsgerecht beslist heeft deed het dat zonder het
toepasselijke internationale recht toe te passen. De rechtbank kan Adria hierin niet
volgen.

Zoals reeds overwogen hangt het antwoord op de vraag hoe expliciet een
scheidsgerecht moet ingaan op een door partijen naar voren gebracht argument om
een arbitraal vonnis niet aan nietigheid bloot te doen staan, af van de aard van dat
argument gezien in het geheel van de aan het scheidsgerecht voorgelegde
rechtsstrijd.

Adria heeft als vindplaats van de weergave van haar bovengenoemde stelling
Sectie III van onderdeel F van de Notice of Arbitration and Statement of Claim
genoemd. Sectie III heeft de titel Factual Background (feitelijke achtergrond). In
deze paragraaf wordt een beschrijving van de gerechtelijke procedure gegeven. De
advocaat van Adria heeft de volgende passage in nummer 51 onderstreept:

“The delay in the assertion of this claim in an international forum should be held against Croatia, not
Adria.”

De rechtbank ziet niet in op welke wijze Adria met deze beschrijvende passage aan
haar wederpartij en het scheidsgerecht kenbaar heeft gemaakt dat Adria op grond

381011 / HA ZA 10-4097 11
15 augustus 2012

 

4.18.

4.19.

van internationale normen Kroatié aansprakelijk houdt voor de schade die zij als
gevolg van een falend rechtssysteem heeft geleden en hoe de beschrijving tot een
toewijzing van (een gedeelte van) de vordering van Adria had moeten leiden.
Slechts de onderstreepte passage bevat enigerlei verwijt, maar ook hierin wordt de
staat Kroatié niet concreet, op grond van internationale verplichtingen,
verantwoordelijk gehouden voor een te trage rechtsgang. Dat Adria de genoemde
passages op deze wijze heeft bedoeld ligt nog minder in de rede indien de passage
onder nummer 61 daarbij wordt betrokken. Hierin formuleert Adria de wijze
waarop Kroatié het BIT heeft geschonden. Zij noemt diverse terreinen, maar niet
het falende rechtssysteem:

“The actions and omissions of or attributable to Croatia that resulted in the loss of Adria’s

management rights, the failure to properly account for revenues, the failure to earn profits, the denial

 

 

of the right to repatriate profits, and eventually the complete taking of the investment, constitute

violations of the provisions of the Austria-Croatia BIT and Austria- Yugoslavia BIT as set forth

 

above. Claimant is therefore entitled to compensation necessary to restore it to the situation it would
be in had the wrong not occurred.”

Het scheidsgerecht heeft gezien de weinig gesubstantieerde wijze waarop de
stelling naar voren is gebracht, nog vrij uitvoerig gerespondeerd in overweging 456
tot en met 458 van het Final Award. Het scheidsgerecht overweegt immers:

“458. The Tribunal finds that it is not without significance that Claimant was able successfully to
seek redress in Respondent's court system and has received payment from the Croatian Lottery in
accordance with the November 2002 judgment. The Tribunal finds, therefore, that Respondent has not
breached its obligations under the Austria-Yugoslavia BIT in respect of an alleged failure by
respondent to exercise its supervisory powers.”

De rechtbank is dan ook van oordeel dat de wijze waarop en de mate waarin het
scheidsgerecht in zijn Final Award ingaat op het functioneren van het Kroatische
rechtssysteem volledig aansluit op de wijze waarop en de mate waarin Adria haar
stellingen hieromtrent naar voren heeft gebracht. Van een zelfstandig argument
waarbij een toetsing aan internationaal recht geboden was is naar het oordeel van
de rechtbank geen sprake zodat het vonnis aldus niet vernietigbaar is wegens
schending van de opdracht dan wel omdat de wijze waarop het vonnis tot stand
kwam of de inhoud ervan in strijd is met de openbare orde. Het aanbod van Adria
tot getuigenbewijs omtrent het niet functioneren van het Kroatische rechtssysteem
passeert de rechtbank daar de uitkomst van een dergelijk getuigenbewijs niet kan
bijdragen aan de beslissing in deze zaak.

Vernietigingsgrond C
Motivering omtrent argument van statelijke verantwoordelijkheid

4.20.

Adria voert aan dat het scheidsgerecht heeft nagelaten om enige motivering te
geven ten aanzien van de vereisten van staatsverantwoordelijkheid terwijl dit punt
uitvoerig deel heeft uitgemaakt van het debat van partijen. Het scheidsgerecht heeft
nagelaten de stellingen van Adria te behandelen. Het gaat om de stelling dat gedrag
iure imperii (gedrag vanuit statelijke souvereiniteit) volgens internationaal recht
geen noodzakelijke voorwaarde is voor statelijke verantwoordelijkheid, de stelling

381011 / HA ZA 10-4097 12
15 augustus 2012

 

4.21.

4.22.

4.23.

dat gedrag iure imperii evenmin een noodzakelijke voorwaarde is voor statelijke
verantwoordelijkheid op grond van het Oostenrijks Joegoslavische BIT en de
stelling dat het aan de orde gestelde gedrag van Kroatié ziet op soeverein handelen
en nalaten, aldus Adria.

Zoals reeds overwogen is een arbitraal vonnis slechts vernietigbaar wegens gebrek
aan motivering indien het met een geheel ongemotiveerd vonnis op één lijn moet
worden gesteld. De rechtbank kan Adria in haar stelling dat het scheidsgerecht de
door Adria opgesomde stellingen niet heeft behandeld niet volgen. Het
scheidsgerecht heeft in het Final Award in randnummer 461 aangegeven op welke
wijze moet worden getoetst of er sprake is van een situatie waarin Kroatié
internationaal verantwoordelijk kan worden gehouden. Daarvoor is volgens het
scheidsgerecht noodzakelijk dat een doen of nalaten aan Kroatié is toe te rekenen
en dat dit doen of nalaten een schending van een internationale verplichting van
Kroatié betreft. Vervolgens overweegt het scheidsgerecht:

“462. The Tribunal considers that the breach by Respondent of a contractual obligation does not in
and of itself entail a breach of international law. To make a showing of a breach of international law,
Claimant must demonstrate that the conduct complained of involves the exercise of Respondent's

governmental authorities, i.e., what has been referred to as puissance publique.

Met het uiteen zetten van dit toetsingskader respondeert het scheidsgerecht op de
eerste twee door Adria opgesomde stellingen. Het scheidsgerecht is een ander
oordeel toegedaan dan Adria, hetgeen in het onderhavige geding niet aan het
oordeel van de rechtbank is onderworpen. Vervolgens toetst het scheidsgerecht het
handelen van de Kroatische Loterijen en Kroatié aan het in 462 uiteen gezette
criterium, waarmee de derde door Adria opgesomde stelling wordt behandeld. Dat
het scheidsgerecht hierbij de door Adria en Kroatié, onder meer op verzoek van het
scheidsgerecht zelf, naar voren gebrachte stellingen heeft betrokken blijkt uit de
weergave van de stelli van partijen di de in de rand: 248 tot
en met 257 van het Final Award en de afweging die het scheidsgerecht maakt in de
nummers 489-492, 505-512, 533, 537-541, 558-562 en 594-600.

Nog afgezien van het antwoord op de vraag of de door Adria genoemde stellingen
zelfstandige argumenten zijn waarop het scheidsgerecht gemotiveerd moet

beslii heeft het scheid ht de ar van partijen afdoende in zijn
beslissing betrokken. Mitsdien is er geen sprake van een zodanig gebrekkige
motivering dat deze op één lijn is te stellen met een geheel afwezige motivering of
een schending van de opdracht van de arbiters. Voorts is er gezien de door de
arbiters gekozen opzet van het vonnis en de motivering van hun oordeel geen
schending van de opdracht of van een fundamenteel recht van materiéle of formele
aard van openbare orde. De stellingen van Adria kunnen derhalve niet tot
vernietiging van het Final Award leiden.

Nu geen van de stellingen van Adria tot vernietiging van het Final Award kan
leiden, wijst de rechtbank de vordering van Adria af.

381011 / HA ZA 10-4097 13
15 augustus 2012

 

4.24.  Gegeven deze uitkomst is het niet nodig dat de rechtbank beslist op het bezwaar dat
Kroatié in haar (onder 1.2 vermelde) brieven heeft geuit tegen de door Adria
voorgestelde aanvullingen op en/of wijzigingen van het proces-verbaal van de
comparitie. Als dit bezwaar in alle onderdelen wordt verworpen, komt de
rechtbank niet tot een ander eindoordeel in deze zaak. Gelet hierop zal de
rechtbank dat proces-verbaal lezen met inachtneming van de door Adria gemaakte
opmerkingen ter aanvulling en wijziging van de tekst.

4.25. Als de in het ongelijk gestelde partij zal Adria in de proceskosten worden
veroordeeld. De kosten aan de zijde van Kroatié worden begroot op:

- griffierecht € 568,-
- salaris advocaat € 904,- (2 punten x tarief € 452,-)
Totaal € 1.472,-
5. De beslissing
De rechtbank
5.1. wijst de vorderingen af;
5.2. veroordeelt Adria in de kosten van dit geding, aan de zijde van Kroatié tot op

heden begroot op € 568 aan verschotten en € 904,- aan salaris advocaat.

Dit vonnis is gewezen door mr. G.H.LJ. Hage, mr. W.A. Jacobs en mr. J.W. Bockwinkel en
in het openbaar uitgesproken op 15 augustus 2012.

type: 1439

