arre st IN NAAM VAN DE KONING

 

GERECHTSHOF AMSTERDAM

afdeling civiel recht en belastingrecht, team I

zaaknummer: 200.234.096/01 KG

zaaknummer/rolnummer rechtbank Amsterdam: C/13/638381 / KG ZA 17-1217
arrest van de meervoudige burgerlijke kamer van 7 mei 2019

inzake

1. de vennootschap naar buitenlands recht
SAMRUK-KAZYNA JSC,

gevestigd te Astana (Kazachstan),

appellante,

advocaat: mr. H.F. van Druten te Amsterdam,

en

2. REPUBLIEK KAZACHSTAN,

zetelend te Astana (Kazachstan),

gevoegde partij,

advocaat: mr. A.W.P. Marsman te Amsterdam,

tegen

1. Anatolie STATI,

wonend te Chisinau (Moldavié),

2. Gabriel STATI,

wonend te Chisinau (Moldavié),

3. de vennootschap naar buitenlands recht
ASCOM GROUP S.A.,

gevestigd te Chisinau (Moldavié),

4. de vennootschap naar buitenlands recht
TERRA RAF TRANS TRAIDING LTD.,
gevestigd te Gibraltar,

geintimeerden,

advocaat: mr. G.J. Meijer te Amsterdam.

Partijen worden hierna Samruk, Kazachstan en Stati c.s. genoemd.

zaaknummer: 200.234.096/01 KG 2

 

1. Het verloop van het geding in hoger beroep

Samruk is bij dagvaarding van 2 februari 2018 in hoger beroep gekomen van een
vonnis van de voorzieningenrechter in de rechtbank Amsterdam van 5 januari 2018, in
deze zaak onder bovengenoemd zaaknummer/rolnummer gewezen tussen Samruk als
eiseres en Stati c.s. als gedaagden.

Samruk, Kazachstan en Stati c.s. hebben daarna de volgende stukken ingediend:
- memorie van grieven zijdens Samruk, met producties;

- memorie na voeging zijdens Kazachstan;

- memorie van antwoord zijdens Stati c.s., met producties.

Samruk, Kazachstan en Stati c.s. hebben de zaak ter zitting van 13 maart 2019 doen
bepleiten, Samruk door haar voornoemde advocaat alsmede door mr. J. van den
Brande, advocaat te Amsterdam, Kazachstan door zijn voornoemde advocaat en Stati
c.s. door hun voornoemde advocaat alsmede door mr. B.F. Assink, advocaat te
Amsterdam, allen aan de hand van pleitnotities die zij daarbij in het geding hebben
gebracht. Tevens is aan Samruk, Kazachstan en Stati c.s. akte verleend van het in het
geding brengen van nadere producties.

Ten slotte is arrest gevraagd.

Samruk heeft geconcludeerd, kort gezegd, dat het hof bij arrest, uitvoerbaar bij voor-
raad, het vonnis waarvan beroep zal vernietigen en primair het ten laste van Samruk
gelegde beslag op de aandelen in het kapitaal van KMG Kashagan B.V. zal opheffen,
subsidiair Stati c.s. — op straffe van verbeurte van een dwangsom ~ zal veroordelen dit
ten laste van Samruk gelegde beslag op te (doen) heffen, met beslissing over de
proceskosten, inclusief nakosten en wettelijke rente.

Kazachstan heeft geconcludeerd tot vernietiging van het vonnis waarvan beroep, met
beslissing over de proceskosten.

Stati c.s. hebben geconcludeerd, kort gezegd, dat het hof primair het vonnis waarvan
beroep zal bekrachtigen, subsidiair — voor het geval dat het hof het beslag opheft of
doet opheffen — het te wijzen arrest niet uitvoerbaar bij voorraad zal verklaren althans
daaraan de voorwaarde zal verbinden dat Samruk zekerheid stelt tot het bedrag
waarvoor het verlof tot het leggen van het beslag (bij beschikking van de voorzienin-
genrechter in de rechtbank Amsterdam van 8 september 2017) is verleend, met
beslissing over de proceskosten, inclusief nakosten en wettelijke rente.

2. De feiten
De voorzieningenrechter heeft in het vonnis waarvan beroep onder 2.1 tot en met 2.11

de feiten opgesomd die hij tot uitgangspunt heeft genomen. Voor zover die feiten
tussen partijen niet in geschil zijn, zal ook het hof daarvan uitgaan. Daarbij tekent het

zaaknummer: 200.234.096/01 KG 3

 

hof aan dat voor zover Samruk met grief 1 erover klaagt dat de voorzieningenrechter
in rechtsoverweging 2.1 ten onrechte iets als vaststaand feit heeft opgenomen, het hof
dit opgesomde feit zodanig aangevuld zal weergeven dat het, aldus geformuleerd, in
elk geval juist is. Voor zover Samruk vervolgens opmerkt dat bepaalde (aanvullende)
feiten niet in de opsomming zijn vermeld, doet dit aan de juistheid van de wel door de
voorzieningenrechter opgesomde feiten niet af en zal het hof de door Samruk bedoel-
de feiten, voor zover van belang, in het hierna volgende betrekken.

3. De beoordeling
3.1. Het gaat in deze zaak om het volgende.

(i) Volgens het onder (iv) te noemen arbitraal vonnis hebben Stati c.s. meer dan
een miljard Amerikaanse dollars geinvesteerd in (onder meer) olievelden in de Repu-
blieck Kazachstan (verder: Kazachstan). Stati c.s. menen dat Kazachstan zich deze
investeringen onrechtmatig heeft toegeéigend. Zij hebben in dat verband cen — op het
Energiehandvest gestoelde — arbitrageprocedure aanhangig gemaakt tegen Kazach-
stan.

(ii) Samruk is een Joint Stock Company (verder: JSC) naar het recht van Kazach-
stan. Kazachstan is de oprichter en enig aandeelhouder van Samruk, een fonds als
bedoeld in de ‘Kazakhstan Law on the National Welfare Fund’. Hierin staat onder
meer dat de aandelen in Samruk de exclusieve eigendom zijn van Kazachstan en niet
kunnen worden vervreemd.

(iii) | Samruk houdt aandelen in de Nederlandse vennootschap KMG Kashagan B.V.
(verder: KMGK). .

(iv) Bij arbitraal vonnis van 19 december 2013 zoals aangevuld op 17 januari 2014
(verder gezamenlijk: het arbitraal vonnis) is Kazachstan op vordering van Stati c.s.
veroordeeld tot betaling aan Stati c.s. van bedragen van USD 497.685.101,= en
€ 802.103,24. Tegen dit vonnis staat geen hoger beroep open.

(v) Bij vonnis van 9 december 2016 heeft de bevoegde rechter te Stockholm,
Zweden, de vordering van Kazachstan tot vernietiging van het arbitraal vonnis afge-
wezen.

(vi) Kazachstan heeft niet aan het arbitraal vonnis voldaan.

(vii) Bij (aangepast) verzoekschrift, ingekomen op 31 augustus 2017, hebben Stati
c.s. de voorzieningenrechter van de rechtbank Amsterdam verlof gevraagd om ten
laste van Kazachstan en Samruk beslag te leggen op onder meer de aandelen van
Samruk in KMGK. In het beslagrekest is, kort gezegd, betoogd dat Samruk een
onderdeel is van Kazachstan. Het verlof is verleend bij beschikking van 8 september

zaaknummer: 200.234.096/01 KG . 4

 

2017, met begroting van de vorderingen van Stati c.s. (met inbegrip van rente en
kosten) op USD 557.656.650,= en € 992.520,=.

(viii) Stati c.s. hebben op 14 september 2017 ten laste van Samruk beslag gelegd op
al haar aandelen in KMGK (verder: het beslag).

(ix) Stati c.s. hebben inmiddels bij dit hof een mede tegen Samruk gericht verzoek-
schrift ingediend tot erkenning en tenuitvoerlegging van het arbitraal vonnis.

(x) Bij brief van 3 november 2017 heeft Kazachstan dit hof verzocht om de onder
(ix) genoemde procedure aan te houden, totdat het Engelse High Court of Justice heeft
beslist op het Engelse exequaturverzoek van Stati c.s., dat volgens Kazachstan moet
worden afgewezen, onder meer omdat het arbitraal vonnis het resultaat zou zijn van
fraude aan de kant van Stati c.s.

(xi) Bij beschikking van 6 november 2018 in de onder (ix) genoemde procedure
heeft dit hof onder meer overwogen dat het, gelet op alle relevante omstandigheden, in
de rede ligt, na afweging van de wederzijdse belangen, de verdere behandeling van het
verzoek enige tijd aan te houden en tevens de uitspraak van het Engelse High Court of
Justice af te wachten en Kazachstan de gelegenheid te geven die uitspraak in het
geding te brengen. Daaraan heeft het hof onder meer toegevoegd dat het hof, gelet op
de voorshands voldoende gemotiveerde betwisting door Stati c.s. van de stellingen
daartoe van de zijde van Kazachstan, onvoldoende aanleiding ziet om bij de huidige
stand van zaken, met de thans beschikbare stukken, te beslissen dat het arbitraal
vonnis tot stand is gekomen onder invloed van bedrog en dat erkenning of tenuitvoer-
legging daarvan daarom in strijd zou zijn met de openbare orde.

3.2. Samruk heeft in eerste aanleg gevorderd, kort gezegd, opheffing van het beslag,
met veroordeling van Stati c.s. in de proceskosten, inclusief de nakosten. Zij heeft
daartoe, kort gezegd, gesteld dat Stati c.s. geen vorderingen hebben op Samruk, maar
alleen op Kazachstan, en dat geen grond bestaat om Samruk met Kazachstan te ver-
eenzelvigen. Stati c.s. hebben tegen de vordering van Samruk verweer gevoerd.

3.3. De voorzieningenrechter heeft in het vonnis waarvan beroep, voor zover thans
relevant, het volgende overwogen. Grondslag voor het beslag door Stati c.s. is het
arbitraal vonnis, waarin Kazachstan is veroordeeld tot betaling van aanzienlijke
geldbedragen aan Stati c.s. In de daartoe strekkende procedure was Samruk geen
partij, terwijl niet in geschil is dat Samruk een juridisch zelfstandige entiteit is. Het
recht van Kazachstan is van toepassing op beantwoording van de vraag of de omstan-
digheid dat zij een juridisch zelfstandige entiteit is, tot opheffing van het onderhavige
beslag dient te leiden. Voorshands is voldoende aannemelijk dat (ook) naar het recht
van Kazachstan uitgangspunt is dat een rechtspersoon in beginsel niet aansprakelijk is
voor vorderingen op haar aandeelhouders en/of bestuurders, en omgekeerd, met dien
verstande dat (ook) naar het recht van Kazachstan wel een beroep kan worden gedaan
op misbruik van recht. Uit een aantal (nader omschreven) feiten en omstandigheden
kan worden afgeleid dat het vennootschappelijk doel van Samruk — zo niet samenvalt

zaaknummer: 200.234.096/01 KG 5

 

met, dan toch — geheel ondergeschikt is aan het nationaal belang van Kazachstan,
zoals dat politiek wordt bepaald, dat Kazachstan haar enige aandeelhouder is en blijft,
en dat het bestuur van Samruk wordt gecontroleerd door (de politiek verantwoordelij-
ken in) Kazachstan. Onder deze omstandigheden moet — nu het tegendeel niet is
gesteld of gebleken — worden aangenomen dat (de politiek verantwoordelijken in)
Kazachstan ook eindcontrole uitoefenen over haar vermogen en besteding daarvan,
zodat dit feitelijk-economisch kan worden aangewend alsof het aan Kazachstan
toebehoort. Op deze gronden is voorshands het oordeel gerechtvaardigd dat Samruk in
haar verhouding tot Kazachstan feitelijk-economisch zelfstandigheid mist, in die zin
dat Samruk zich tegenover Kazachstan niet op haar juridische zelfstandigheid kan
beroepen om een eigen, van dat van (de politiek verantwoordelijken in) Kazachstan
afwijkend, beleid te voeren. Hiervan uitgaande, en bij gebreke van een andere verkla-
ring, moet worden aangenomen dat Samruk door Kazachstan is opgericht met (ten
minste mede) als doel om haar vermogen buiten de greep van schuldeisers van
Kazachstan te houden. Een en ander brengt mee dat voorshands aannemelijk is dat
Samruk misbruik maakt van haar in beginsel bestaande bevoegdheid zich tegenover
Stati c.s. op haar juridische zelfstandigheid te beroepen. Een belangenafweging IJeidt
evenmin tot toewijzing van de vordering. Samruk heeft onvoldoende aannemelijk
gemaakt zoveel schade te ondervinden van het beslag op haar aandelen in KMGK dat
haar belangen bij opheffing van het beslag zwaarder zouden moeten wegen dan die
van Stati c.s. bij de handhaving daarvan. Bovendien zou Samruk zekerheid kunnen
stellen voor de vorderingen waarvoor het beslag is gelegd. Het voorgaande leidt tot de
slotsom dat niet summierlijk de ondeugdelijkheid is gebleken van de vordering of het
recht waarop Stati c.s. zich beroepen, aldus (nog steeds) de voorzieningenrechter. Op
grond hiervan heeft de voorzieningenrechter de gevraagde voorziening geweigerd en
Samruk veroordeeld in de proceskosten.

 

3.4. De kernvraag die in het onderhavige geschil in hoger beroep door de grieven aan
de orde wordt gesteld is niet — zoals de voorzieningenrechter (blijkens rov. 4.1 en
4.13) kennelijk voor ogen heeft gestaan — of het beslag moet worden opgeheven
omdat summierlijk is gebleken van de ondeugdelijkheid van de vordering waarvoor
het beslag is gelegd, maar is primair of het beslag moet worden opgeheven omdat het
op zichzelf onrechtmatig is, nu het niet is gelegd op een goed van de schuldenaar
(Kazachstan) maar op een goed van een derde (Samruk), en is subsidiair of het beslag
moet worden opgeheven omdat het, alle (relevante) belangen van partijen (volledig)
tegen elkaar afwegend, misbruik van bevoegdheid oplevert. Alvorens aan beantwoor-
ding van deze kernvraag (in beide onderdelen) kan worden toegekomen, dient echter
een aantal voorvragen te worden beantwoord.

3.5. Omdat het in het onderhavige geval om buitenlandse partijen gaat, stelt het hof
voorop dat krachtens artikel 10:3 BW op de wijze van procederen ten overstaan van
de Nederlandse rechter het Nederlandse recht als lex fori van toepassing is, dat deze
onder meer voorlopige maatregelen omvat en dat daarbij de vraag onder welke
voorwaarden een maatregel kan worden verzocht een kwestie van procesrechtelijke
aard is. Dit betekent dat de vraag onder welke voorwaarden opheffing van het beslag
kan worden gevorderd, wordt beheerst door artikel 254Rv en — nu het een

zaaknummer: 200.234.096/01 KG 6

 

conservatoir beslag betreft — met name artikel 705 lid 2 Rv, wat erop neerkomt dat
opheffing onder meer moet plaatsvinden indien summierlijk van de ondeugdelijkheid
van het door de beslaglegger ingeroepen recht of van het onnodige van het beslag
blijkt — dat wil zeggen sprake is van misbruik van recht — of, als het gaat om een
beslag voor een geldvordering, voor die vordering voldoende zekerheid wordt gesteld.
Daaraan voegt het hof toe dat het in de eerste plaats op de weg ligt van degene die de
opheffing vordert, met inachtneming van de beperkingen van de procedure in kort
geding aannemelijk te maken dat de door de beslaglegger gepretendeerde vordering
ondeugdelijk is of bijvoorbeeld het beslag misbruik van bevoegdheid oplevert, waarbij
de rechter in kort geding dient te beslissen aan de hand van een beoordeling van wat
door beide partijen naar voren is gebracht en summierlijk met bewijsmateriaal is
onderbouwd, welke beoordeling niet kan geschieden los van de in zo’n geval vereiste
afweging van de wederzijdse belangen (vgl. onder meer HR14 juni 1996,
NJ 1997/481 en HR 30 juni 2006, NJ 2007/483).

3.6. Een voorvraag die vervolgens bespreking behoeft, is het beroep van Samruk op
immuniteit van jurisdictie. Volgens Samruk heeft de voorzieningenrechter in essentie
geoordeeld dat Kazachstan misbruik van recht heeft gemaakt door Samruk op te
richten, omdat zij Samruk (ten minste mede) heeft opgericht om zijn schuldeisers te
benadelen, maar had de voorzieningenrechter de rechtmatigheid van deze handelingen
in het geheel niet mogen onderzoeken omdat het hier om een overheidshandeling gaat
van een soevereine staat in zijn interne bestel op zijn eigen territoir. Dit betoog faalt
allereerst omdat het feitelijke grondslag mist. De voorzieningenrechter heeft immers
niet overwogen dat Kazachstan misbruik van recht heeft gemaakt door Samruk op te
richten, maar overwogen dat (voorshands aannemelijk is dat) Samruk misbruik maakt
van haar in beginsel bestaande bevoegdheid zich tegenover Stati c.s. op haar juridi-
sche zelfstandigheid — over het bestaan waarvan partijen het eens zijn — te beroepen.
Voorts faalt dit betoog omdat uit de aard van deze handeling van Samruk niet kan
worden afgeleid dat zij daarbij een typische overheidstaak uitoefende, wel dat dit
(dus) de uitoefening van een commerciéle activiteit betrof die overigens in overeen-
stemming was met het doel waarvoor Samruk volgens haar eigen stellingen is opge-
richt (zie memorie van grieven onder 34 en memorie na voeging onder bijvoorbeeld
29, 31, 33 en 44). De conclusie is dat grief 13 wordt verworpen.

3.7. Ten slotte dient als voorvraag te worden beantwoord of Samruk terecht (mede)
een beroep doet op immuniteit van executie. Volgens Samruk voert zij dit betoog
uitsluitend voor het geval dat Samruk met Kazachstan wordt vereenzelvigd. Aldus
gesteld mist dit betoog feitelijke grondslag, omdat de voorzieningenrechter, in wiens
overwegingen die opvatting kennelijk door Samruk wordt gelezen, Samruk en
Kazachstan niet heeft vereenzelvigd, maar, integendeel, (voorshands) heeft geoor-
deeld dat Samruk, als afzonderlijke juridische entiteit, misbruik maakt van haar in
beginsel bestaande bevoegdheid zich tegenover Stati c.s. op haar juridische zelfstan-
digheid te beroepen. Daaraan voegt het hof ten overvloede toe dat ook indien (veron-
derstellenderwijs) ervan wordt uitgegaan dat (de overwegingen van de voorzieningen-
rechter zo moeten worden begrepen dat) Samruk en Kazachstan moeten worden
vereenzelvigd, het hof Samruk niet in haar betoog kan volgen dat zij zich mag

zaaknummer: 200.234.096/01 KG 7

 

beroepen op immuniteit van executie. Daarbij stelt het hof voorop dat uitgangspunt in
dit verband dient te zijn dat eigendommen van vreemde staten niet vatbaar zijn voor
beslag en executie tenzij en voor zover is vastgesteld dat deze een bestemming hebben
die daarmee niet onverenigbaar is, waarbij het steeds de schuldeiser is die gegevens
moet aandragen aan de hand waarvan kan worden vastgesteld dat de goederen door de
vreemde staat worden gebruikt of zijn bestemd voor, kort gezegd, andere dan publieke
doeleinden (vgl. HR 30 september 2016, NJ 2017/190). Daargelaten of denkbaar is
dat, zoals hier, Samruk, en niet Kazachstan, zich langs die weg op immuniteit van
executie mag beroepen, zal een dergelijk beroep in dat geval hoe dan ook (mede) als
namens Kazachstan gedaan hebben te gelden. Het is volgens het hof dan aan Stati c.s.
om, kort gezegd, aannemelijk te maken dat niet de uiteindelijke (ultieme), maar de
onmiddellijke bestemming van de goederen — hier: de aandelen van Samruk in
KMGK - een andere dan publieke bestemming is, reeds omdat een andere uitleg van
de in voornoemd uitgangspunt vervatte regels het individuele beslagleggers als Stati
c.s. de facto onmogelijk maakt hun rechten geldend te maken. Stati c.s. hebben dat,
mede gelet op wat Samruk en Kazachstan zelf reeds hadden gesteld omtrent het
commerciéle doel van Samruk (zie memorie van grieven onder 34 en memorie na
voeging onder bijvoorbeeld 29, 31, 33 en 44), in voldoende mate gedaan (memorie
van antwoord onder 170). Een en ander betekent dat ook grief 14 faalt.

3.8. Daarmee komt het hof toe aan de beantwoording van de primaire kernvraag, te
weten of het beslag moet worden opgeheven omdat het op zichzelf onrechtmatig is, nu
het niet is gelegd op een goed van de schuldenaar (Kazachstan) maar op een goed van
een derde (Samruk). Zoals hiervoor (onder 3.6) reeds overwogen zijn partijen het
erover eens dat Samruk een rechtspersoon is en dus juridische zelfstandigheid heeft.
Nu krachtens het arbitraal vonnis dat ten grondslag ligt aan de geldvordering van Stati
c.s, en (dus) aan het beslag, uitsluitend Kazachstan schuldenaar is van Stati c.s., is het
beslag dat ten laste van Samruk is gelegd — naar het hof begrijpt ook volgens partijen
— in beginsel, bij gebrek aan bevoegdheid daartoe (vgl. artikel 3:276 lid 1 BW en
artikel 435 Rv, welke beide bepalingen van procesrechtelijke aard zijn), onrechtmatig,
zodat het in beginsel ingevolge artikel 705 lid 2 Rv dient te worden opgeheven.
Cruciaal is daarom of te dezen (voldoende) grond bestaat om van deze hoofdregel af
te wijken. Daaromtrent overweegt het hof als volgt.

3.9. Partijen zijn het erover eens — tegen de desbetreffende rechtsoverweging (4.3) in
het vonnis waarvan beroep is immers niet gegriefd — dat de vraag of de omstandigheid
dat Samruk een juridisch zelfstandige entiteit is tot opheffing van het beslag dient te
leiden, wordt beheerst door het recht van Kazachstan. Samruk heeft (als productie 9)
een ‘legal opinion’ in het geding gebracht van S.I. Klimkin, ‘Candidate of Juridical
Sciences, Professor of the Caspian University’ (verder: Klimkin) van 21 november
2017 met betrekking tot de juridische status, rechten en plichten van een JSC naar het
recht van Kazachstan op basis van de Civil Code of the Republic of Kazakhstan
(verder: Civil Code), welke ‘legal opinion’ onder meer de volgende passage bevat:

zaaknummer: 200.234.096/01 KG 8

 

“As a general principle, a legal entity is only liable to the full extent of its property (several
proprietary liability). Since a legal entity constitutes a subject, with its separate personality and
separate property, which has rights and obligations, its founders, as a general principle, are not
liable for its debts (equally as legal entities are not liable for debts of the founders).

The legislation establishes separate liability of the legal entity and its founder (participant) in
the article 44.2 of the Civil Code, according to which founder (participant) of a legal entity or
an owner of its properties shall not be liable for its obligations, and the legal entity shall not be
liable for obligations of its founder (participant) or the owner of its properties, unless
otherwise provided by this Code, other legislative acts or constituent documents of the legal
entity.”

Met de voorzieningenrechter is het hof van oordeel dat hiermee voorshands voldoende
aannemelijk is dat (ook) naar het recht van Kazachstan uitgangspunt is dat een rechts-
persoon in beginsel niet aansprakelijk is voor vorderingen op haar aandeelhouders
ev/of bestuurders, en omgekeerd. Dat het om een uitgangspunt gaat waarop uitzonde-
ringen mogelijk zijn, blijkt uit de bewoordingen die worden gehanteerd: de hoofdregel
geldt (“as a general principle”), tenzij de wet anders bepaalt (“unless otherwise
provided by this Code”). Zo’n beperking op de hoofdregel is te vinden in artikel 8
Civil Code, dat — ook volgens partijen — onder meer het volgende bepaalt:

“4, Citizens and legal entities must act in good faith, reasonably and fairly when exercising
their rights, and comply with the requirements contained in legislation and the moral principles
of the society. Entrepreneurs must also comply with the rules of business ethics. This obliga~
tion may not be excluded or restricted by any agreement. (...)

5. Citizens and legal entities are prohibited from causing harm to any other person, abusing
their rights in any other form and from using rights for any purpose other than for what they
were intended.”

Samruk heeft verdedigd dat hieruit niet kan worden afgeleid, zoals de voorzieningen-
rechter heeft gedaan, dat in het onderhavige geval (ook) naar het recht van Kazachstan
een beroep kan worden gedaan op misbruik van recht, meer in het bijzonder dat
mogelijk is dat Samruk misbruik maakt van haar bevoegdheid om zich op haar rechts-
persoonlijkheid te beroepen. Samruk stelt daartoe met name dat dit voor Samruk als
JSC geldt, omdat een JSC naar het recht van Kazachstan nimmer aansprakelijk kan
worden gehouden voor verplichtingen van haar oprichter(s) en/of aandeelhouder(s).
Samruk doet ter onderbouwing van haar betoog een beroep op artikel 44.2 Civil Code
en artikel 3 JSC Wet. Volgens Samruk bevat eerstgenoemde bepaling het algemene
uitgangspunt dat een rechtspersoon niet aansprakelijk kan worden gehouden voor de
verplichtingen van zijn oprichter of diens aandeelhouders en/of bestuurders,
behoudens in wet- en regelgeving en/of statuten van de desbetreffende rechtspersoon
voorziene uitzonderingen, maar wordt dit algemene uitgangspunt in artikel 3 JSC Wet
herhaald zonder dat daarop een mogelijke uitzondering wordt gemaakt en is die
bepaling ook als zodanig bedoeld, met als gevolg dat aan de hand van artikel 8 Civil
Code, als het gaat om een JSC, geen uitzondering kan worden gemaakt op het

zaaknummer: 200.234,096/01 KG 9

 

algemene uitgangspunt, nog daargelaten dat artikel 8 Civil Code niet als grondslag
voor aansprakelijkheid kan fungeren. Ter adstructie van haar standpunt heeft Samruk
onder meer ‘legal opinions’ van Klimkin van 21 november 2017 — aangevuld op
30 november 2017 — en 5 maart 2018 (zie producties 9 en 28) en van M.K. Suleime-
nov, ‘Director of the Research Institute of Private Law of the Caspian University,
Academician of the National Academy of Sciences of the Republic of Kazakhstan,
Doctor of Law Sciences, professor’ (verder: Suleimenov) van 6 maart 2018 en
22 februari 2019 (producties 29 en 42) in het geding gebracht. Stati c.s. hebben deze
uitleg van het recht van Kazachstan gemotiveerd betwist en ter adstructie van hun
betoog onder meer ‘legal opinions’ van Peter B. Maggs, ‘Professor of Law holding the
Clifford M. & Bette A. Carney Chair in Law at the University of Illinois College of
Law’ (verder: Maggs) van 3 januari 2018 en 12 april 2018 (productie 26 en 34) en van
Sergei Vatacv, ‘attorney practicing law in Kazakhstan since 1992’ (verder: Vataev),
van 19 juni 2018 en 8 maart 2019 overgelegd (producties 35 en 59). In het licht
daarvan heeft Samruk, op wier weg dit in beginsel lag, voorshands onvoldoende
aannemelijk gemaakt dat naar het recht van Kazachstan de bedoelde mogelijke uitzon-
dering op de hoofdregel in dit geval (bij Samruk: als JSC) niet opgaat. Het hof zal
daarom, nu het kort geding geen ruimte laat voor nadere instructie (bijvoorbeeld in de
vorm van een opinie van het Internationaal Juridisch Instituut), in het kader van het
onderhayige geding uitgaan van de mogelijkheid dat naar het recht van Kazachstan
misbruik van recht grond kan vormen voor het maken van een uitzondering op de
hoofdregel dat een rechtspersoon (Samruk) niet aansprakelijk is voor vorderingen op
haar aandeelhouders en/of bestuurders (Kazachstan). Het voorgaande brengt mee dat
grief 3, grief 4, grief 5 en grief 6 evenmin slagen. Daaraan voegt het hof toe dat voor
zover Samruk met grief 7 erover klaagt dat de voorzieningenrechter in dit verband ten
onrechte een bepaalde stelling als door Stati c.s. aangevoerd heeft aangemerkt, de
gegrondheid van deze grief in het midden kan blijven, omdat, ook als de grief gegrond
is, deze stelling in elk geval in hoger beroep onderdeel van de rechtsstrijd tussen
partijen is geworden.

3.10. Met het oog op de beantwoording van de primaire kernvraag wordt aldus van
belang of zich hier, zoals Stati c.s. stellen, een geval voordoet waarin het beroep op
juridische zelfstandigheid (door Samruk) misbruik van bevoegdheid oplevert. De
voorzieningenrechter heefi deze vraag in positieve zin beantwoord (rov. 4.9) en daar-
aan de volgende overwegingen ten grondslag gelegd:

“4.6. Ter ondersteuning van haar stellingen op dit punt hebben Stati c.s. verwezen naar de vol-
gende feiten en omstandigheden.

- Kazachstan is oprichter en enig aandeethouder van Samruk. Het is Kazachstan bij wet verbo-
den om de aandelen ooit te vervreemden;

- Samruk wordt bestuurd door de staat Kazachstan;

~ het primaire doel van Samruk is ‘to increase the national welfare of the Republic of Kazach-
stan’;

- de strategie van Samruk behoeft de goedkeuring van Kazachstan;
- de voorzitter van het bestuur van Samruk is te allen tijde de premier van Kazachstan;

zaaknummer: 200.234.096/01 KG 10

 

- de leden van het bestuur van Samruk zijn verplicht om besluiten van Kazachstan uit te voe-
ren;

- het bestuur van Samruk mag geen beslissingen nemen die indruisen tegen beslissingen van
Kazachstan als enig aandeelhouder,

- Kazachstan mag de leden van het bestuur naar eigen inzicht en op elk moment ontslaan.

Samruk heeft de juistheid van deze feiten en omstandigheden niet, althans onvoldoende weer-
sproken.

4.7. Het vorenstaande komt erop neer dat het vennootschappelijk doel van Samruk — zo niet
samenvalt met, dan toch — geheel ondergeschikt is aan het nationaal belang van Kazachstan,
zoals dat politiek wordt bepaald, dat Kazachstan haar enige aandeelhouder is en blijft, en dat
het bestuur van Samruk wordt gecontroleerd door (de politiek verantwoordelijken in) Kazach-
stan. Onder deze omstandigheden moet — nu het tegendeel niet is gesteld of gebleken — worden
dat (de politiek ijken in) K ook ei le ui

over haar vermogen en besteding daarvan, zodat dit feitelijk-economisch kan worden aange-
wend alsof het aan Kazachstan toebehoort.

Op deze gronden is voorshands het oordeel gerechtvaardigd dat Samruk in haar verhouding tot
Kazachstan feitelijk-economisch zelfstandigheid mist, in die zin dat Samruk zich tegenover
Kazachstan niet op haar juridische zelfstandigheid kan beroepen om een eigen, van dat van (de
politiek verantwoordelijken in) Kazachstan afwijkend, beleid te voeren. Hiervan uitgaande, en
bij gebreke van een andere verklaring, moet worden aangenomen dat Samruk door Kazachstan
is opgericht met (tenminste mede) als doel om haar vermogen buiten de greep van schuldeisers
van Kazachstan te houden.

 

4.8. In dit geding is voorts aannemelijk dat Kazachstan niet bereid is de vorderingen van Stati
c.s. te voldoen.”

Het hof merkt allereerst op dat voor zover Samruk zich richt tegen rechtsoverweging
4.8 en betoogt dat Kazachstan goede gronden heeft om niet aan het arbitraal vonnis te
voldoen, dit op geen enkele wijze afdoet aan de juistheid van deze overweging, zodat
grief 10 faalt. Daarbij merkt het hof ten overvloede op dat voor zover Samruk zich in
dit verband erop beroept dat Stati c.s. fraude hebben gepleegd in de procedure leidend
tot het arbitraal vonnis, tot dusverre in geen enkele procedure definitief is vastgesteld
dat dit het geval is geweest. Voorts constateert het hof dat waar Samruk (met haar
achtste grief) de in rechtsoverweging 4.6 genoemde feiten en omstandigheden
bespreekt, zij met name een nadere toelichting hierop geefi, maar — behoudens voor
zover het om het bij het tweede gedachtestreepje genoemde feit gaat — de juistheid
daarvan op zichzelf niet betwist. Daarbij tekent het hof — mede gelet op de stellingen
van Stati c.s. (voor zover niet weersproken) in dit verband — aan dat weliswaar juist is
dat Kazachstan Samruk niet bestuurt, maar dat zij Samruk heeft opgericht en dat zij
als enig aandeelhouder en via de Board of Directors en de Management Board
bepalende invloed heeft op het beleid van Samruk, zodat zij ook de eindcontrole
uitoefent over het vermogen van Samruk en de besteding daarvan. Hiervan uitgaande
onderschrijfi het hof — ook indien daarbij de door Kazachstan bij het zesde en zevende
gedachtestreepje voorgestelde nuanceringen in aanmerking worden genomen (memo-
rie na verwijzing onder 91 (p. 35-36) — de door de voorzieningenrechter (in rechts-
overweging 4.7) gevolgde redenering en daaraan verbonden conclusie dat Samruk in
haar verhouding tot Kazachstan feitelijk-economisch zelfstandigheid mist, in die zin
dat Samruk zich tegenover Kazachstan niet op haar juridische zelfstandigheid kan

 

zaaknummer: 200.234.096/01 KG 11

 

beroepen om een eigen, van dat van (de politiek verantwoordelijken in) Kazachstan
afwijkend, beleid te voeren, en maakt die tot de zijne. Daaraan voegt het hof, anders
dan de voorzieningenrechter heeft overwogen, toe dat Samruk, wat er zij van het
(formele) doel van oprichting van deze vennootschap (zie daaromtrent met name
memorie na voeging onder 28-46, met name onder 44-46), matericel in elk geval
(mede) fungeert als middel om substantieel vermogen van Kazachstan buiten de greep
van schuldeisers te houden doordat zij aandelen houdt in een aantal belangrijke
Kazachse staatsdeelnemingen (zie memorie na voeging onder 42) die, als zij zich
jegens een schuldeiser van Kazachstan op haar juridische zelfstandigheid mag
beroepen, niet voor verhaal door die schuldeiser vatbaar zijn, hoewel Kazachstan
onder meer de eindcontrole uitoefent over het vermogen van Samruk en de besteding
ervan.

3.11. Een en ander leidt ertoe dat ook het hof voorshands aannemelijk acht dat Sam-
ruk misbruik maakt — in de zin van artikel 8 Civil Code — van haar in beginsel
bestaande bevoegdheid zich tegenover Stati c.s. op haar juridische zelfstandigheid te
beroepen. Daarbij tekent het hof aan dat Samruk bij voortduring heeft betoogd dat de
voorzieningenrechter Samruk en Kazachstan ten onrechte heeft vereenzelvigd, hoewel
naar het recht van Kazachstan vereenzelviging niet mogelijk is (zie bijvoorbeeld
memorie van grieven onder 71-73, 118 en 121), welk betoog ook door Kazachstan is
gevoerd (memorie na verwijzing onder 97-99). Het hof kan Samruk en Kazachstan
echter niet in dit betoog volgen, omdat de voorzieningenrechter juist het tegendeel
heeft overwogen door (voorshands) te oordelen dat Samruk, als afzonderlijke
juridische entiteit, misbruik maakt van haar in beginsel bestaande bevoegdheid zich
tegenover Stati c.s. op haar juridische zelfstandigheid te beroepen.

3.12. Het voorgaande brengt mee dat grief 8, grief 9 en grief 11 falen. Nu daarmee
vaststaat dat (ook) het vermogen van Samruk, hoewel geen schuldenaar van Stati c.s.
zijnde, in beginsel vatbaar is voor verhaal door Stati c.s., kunnen grief 2 en grief 12 —
waarvan in beide gevallen de strekking is dat Stati c.s. geen executoriale titel tegen
Samruk hebben — evenmin slagen.

3.13. Daarmee komt het hof toe aan de beantwoording van de subsidiaire kernvraag,
te weten of het beslag moet worden opgeheven omdat het, alle (relevante) belangen
van partijen (volledig) tegen elkaar afwegend, (als zijnde vexatoir of “onnodig” in de
zin van artikel 705 lid 2 Rv: zie onder meer HR 11 april 2003, NJ 2003/440) misbruik
van bevoegdheid oplevert. Die vraag valt in dit geval samen met de algemene
belangenafweging die inherent is aan iedere procedure in kort geding (zie memorie
van grieven onder IV.15 en VI). Bij de beantwoording ervan stelt het hof voorop dat
de vraag of het leggen van een conservatoir beslag als vexatoir en daarom
onrechtmatig moet worden aangemerkt, in beginsel dient te worden beantwoord aan
de hand van de concrete omstandigheden ten tijde van de beslaglegging, waaronder de
hoogte van de te verhalen vordering, de waarde van de beslagen goederen en de
eventueel onevenredig zware wijze waarop de schuldenaar door het beslag op een van
die goederen in zijn belangen wordt getroffen (vgl. HR 24 november 1995,

zaaknummer: 200.234.096/01 KG 12

 

NJ 1996/161). Samruk heeft in dit verband met name aangevoerd dat het beslag op
haar aandelen in KMGK haar veel schade berokkent, omdat dit een zogenoemde
‘Event of Default’ kan opleveren die tot opeising van financiering door derden kan
leiden, en dat zij daarom de banken heeft verzocht om een zogenoemde ‘waiver’ van
de ‘defaults’, welke ‘waiver’ tot op heden echter niet is verstrekt. Samruk heeft ter
adstructie van dit betoog een verklaring van Y. Zhanadil, CFO van Samruk, in het
geding gebracht. Voorts heeft Samruk gesteld dat het vonnis waarvan beroep, dat in
de (internationale) pers veel aandacht krijgt, (potentieel) vergaande gevolgen heeft
voor Samruk’s mogelijkheden om financiering aan te trekken. Deze uitvoerig gemoti-
veerd betwiste, enkel door een bestuurder van Samruk zelf onderbouwde stellingen
van Samruk kunnen echter niet opwegen tegen het door Stati c.s. gemotiveerd
onderbouwde (zie memorie van antwoord onder 175) belang dat zij hebben bij
handhaving van het beslag. Daar komt nog bij dat Samruk niet heeft gesteld dat zij
niet in staat is zekerheid te stellen in de zin van artikel 705 lid 2 Rv. Een en ander
betekent dat het beslag geen misbruik van bevoegdheid oplevert en dat grief 15 faalt.

3.14. Samruk heeft voorts nog aangevoerd dat Stati c.s. in hun beslagrekest hebben
verzuimd de voorzieningenrechter op de hoogte te stellen van de stand van zaken in
de procedure voor het Engelse High Court of Justice — door met name het door dit
college gewezen vonnis van 6 juni 2017 niet over te leggen — en dat dit een schending
oplevert van artikel 21 Rv die opheffing van het beslag rechtvaardigt. Het hof over-
weegt hieromtrent dat Samruk weliswaar stelt dat Stati c.s. — die dat betwisten — in de
procedure leidend tot het arbitraal vonnis fraude hebben. gepleegd, maar dat
vooralsnog noch in die procedure, noch in enigerlei andere procedure is komen vast te
staan dat Stati c.s. fraude hebben gepleegd. Onder die omstandigheden onderschrijft
het hof het oordeel van de voorzieningenrechter dat de conclusie niet is gewettigd dat
Stati c.s. de rechter in het beslagrekest onjuist of onvolledig hebben geinformeerd dan
wel dat de desbetreffende informatie tot een andere beslissing ter zake van het
beslagverlof zou hebben geleid. Hieruit volgt dat grief_16 evenmin terecht is
voorgesteld.

3.15. Ten slotte overweegt het hof dat grief 17 zelfstandige betekenis mist, zodat deze,
gelet op het lot van de voorgaande grieven, eveneens faalt.

3.16. De slotsom Iuidt dat het hoger beroep faalt. Het vonnis waarvan beroep zal
worden bekrachtigd. Samruk en Kazachstan zullen als de in het ongelijk gestelde
partij worden veroordeeld in de proceskosten van het hoger beroep.

4. De beslissing

Het hof:

bekrachtigt het vonnis waarvan beroep;

zaaknummer: 200.234.096/01 KG 13

 

veroordeelt Samruk in de proceskosten van het geding in hoger beroep en begroot die
kosten, voor zover tot heden aan de kant van Stati c.s. gevallen, op € 726,= voor
verschotten, op € 3.222,= voor salaris advocaat advocaat en op € 157,= voor nasalaris
van de advocaat, te vermeerderen met € 82,= voor nasalaris en de kosten van het
betekeningsexploot in geval betekening van dit arrest plaatsvindt, een en ander
vermeerderd met de wettelijke rente erover vanaf veertien dagen na betekening van dit
arrest tot de dag der voldoening;

veroordeelt Kazachstan in de proceskosten van het geding in hoger beroep en begroot
die kosten, voor zover tot heden aan de kant van Stati c.s. gevallen, op € 726,= voor
verschotten, op € 3.222,= voor salaris advocaat advocaat en op € 157,= voor nasalaris
van de advocaat, te vermeerderen met € 82,= voor nasalaris en de kosten van het
betekeningsexploot in geval betekening van dit arrest plaatsvindt, een en ander
vermeerderd met de wettelijke rente erover vanaf veertien dagen na betekening van dit
arrest tot de dag der voldoening;

verklaart de proceskostenveroordelingen uitvoerbaar bij voorraad.

Dit arrest is gewezen door mrs. D.J. van der Kwaak, G.C. Boot en F.J. Verbeek en

door de rolraadsheer in het openbaar uitgesproken op 7 mei 2019.

mr. J.C.W. Rang

AFGEGEVEN voor GROSSE

 

