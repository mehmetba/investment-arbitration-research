ECLI:NL:RBDHA:2018:15532

Instantie Rechtbank Den Haag

Datum uitspraak 14-11-2018

Datum publicatie 14-01-2019

Zaaknummer C-09-529140-HA ZA 17-315
Rechtsgebieden Civiel recht

Bijzondere kenmerken Bodemzaak
Eerste aanleg - meervoudig

Inhoudsindicatie
procedure vernietiging arbitraal vonnis op grond van BIT India — Mauritius
(afwijzingy”

Vindplaatsen Rechtspraak.nl

Uitspraak

 

vonnis

RECHTBANK DEN HAAG

Team handel

zaaknummer / rolnummer: C/09/529140 / HA ZA 17-315

Vonnis van 14 november 2018

in de zaak van

DE REPUBLIEK INDIA te New Delhi,
eiseres,

advocaat mr. T.L. Claassens te Rotterdam,

tegen

1 CC/DEVAS (MAURITIUS) LTDte Port Louis, Mauritius,
2. DEVAS EMPLOYEES MAURITIUS PRIVATE LTD te Port Louis, Mauritius,
3. TELCOM DEVAS MAURITIUS LIMITED te Port Louis, Mauritius,

gedaagden,

advocaat mr. G.J. Meijer te Amsterdam.

Partijen zullen hierna India en CC/Devas, Devas Employees en Telcom Devas genoemd worden. De
gedaagden zullen gezamenlijk Devas c.s. genoemd worden.

1 De procedure

1.1. Het verloop van de procedure blijkt uit:
- de dagvaarding van 27 oktober 2016 met de producties 1 tot en met 109;
de conclusie van antwoord met de producties G-1 tot en met G-55;
het tussenvonnis van 11 oktober 2017 waarin een comparitie na antwoord bevolen is;
de akte van de zijde van India met de producties 110 tot en met 122;
de akte van de zijde van Devas c.s. met de producties 56A, 56B en 56C;
- de akte van de zijde van India met de productie 123;
- het proces-verbaal van de op 30 maart 2018 gehouden comparitie van partijen.

1.2. Met instemming van partijen is het proces-verbaal buiten hun aanwezigheid opgemaakt. Partijen
zijn in de gelegenheid gesteld om opmerkingen te maken over het proces-verbaal voor zover het
feitelijke onjuistheden betreft. India heeft bij faxbericht van 26 april 2018 en Devas c.s. bij brief
van dezelfde datum van die gelegenheid gebruik gemaakt. Het proces-verbaal zal met
inachtneming van de door partijen genoemde aanvullingen en de gemaakte opmerkingen worden
gelezen.

1.3. Ten slotte is vonnis bepaald.

2 De feiten

2.1. Op 20 juni 2000 is tussen India en de Republiek Mauritius (hierna: Mauritius) een bilateraal
investeringsverdrag (hierna: het Verdrag) in werking getreden. Het Verdrag heeft als doel
investeringen van Mauritiaanse investeerders in India en Indiaanse investeerders in Mauritius te
beschermen. Artikel 8 van het Verdrag voorziet in een arbitrale procedure voor de beslechting van
geschillen.

2.2. Devas c.s. zijn de (indirect) aandeelhouders van de Indiase vennootschap Devas Multimedia
Private Limited (hierna: Devas). Devas c.s. zijn in Mauritius gevestigde vennootschappen. Antrix
Corporation Limited (hierna: Antrix) is de commerciéle onderneming van de Indiase
ruimtevaartorganisatie (Indian Space Research Organization (hierna: ISRO)) en houdt zich bezig
met de commerciéle exploitatie van Indiase satellieten.

2.3. Op 28 januari 2005 heeft Devas een overeenkomst gesloten met Antrix met betrekking tot de
lease van 70 MHz capaciteit van de S-band voor een periode van twaalf jaar met de mogelijkheid

van verlenging (hierna: het Devas Contract). Hiervoor zouden transponders worden geplaatst op
twee nog te ontwikkelen satellieten. . Devas wilde de satellieten en het bijbehorende spectrum,
samen met een door haar te ontwikkelen netwerk van zendmasten, gebruiken voor het aanbieden
van audiovisuele uitzendingen en breedband draadloze toegang aan haar klanten in India (hierna:
de Devas Diensten). In de periode 2005-2010 heeft Devas in samenwerking met onder andere
Antrix en ISRO gewerkt aan de voorbereidingen van deze diensten.

2.4. Op 17 februari 2011 heeft het Cabinet Committee on Security - bestaande uit de premier en de
ministers van Defensie, Binnenlandse Zaken, Buitenlandse Zaken en Financién van India - dat
bevoegd is om beslissingen te nemen die defensie en de binnenlandse en buitenlandse veiligheid
aangaan (hierna: CCS), besloten dat het Devas Contract beéindigd dient te worden. Voorafgaand
aan dit besluit hebben diverse overheidsinstanties en commissies geadviseerd.

Het persbericht van dezelfde datum over het door het CCS genomen besluit luidt als volgt:

“Cd

Taking note of the fact that Government policies with regard to allocation of spectrum have undergone a
change in the last few years and there has been an increased demand for allocation of spectrum for
national needs, including for the needs of defence, para-military forces, railways and other public utility
services as well as for societal needs, and having regard to the needs of the country’s strategic
requirements, the Government will not be able to provide orbit slot in S band to Antrix for commercial
activities, including for those which are the subject matter of existing contractual obligations for S band.

In light of this policy of not providing orbit slot in S Band to Antrix for commercial activities, the [Devas
Contract, rb.] shall be annulled forthwith.”

2.5. Op 25 februari 2011 heeft Antrix Devas formeel op de hoogte gebracht van de beéindiging van
het Devas Contract.

2.6. Op 3 juli 2012 heeft Devas c.s. op grond van onder meer artikel 8 van het Verdrag een arbitrale
procedure tegen India aanhangig gemaakt (hierna: de Arbitrale Procedure). Mr. David R. Haigh, The
Honorable Shri Justice Anil Dev Singh en The Honorable Marc Lalonde (tevens voorzitter) hebben
het scheidsgerecht gevormd (hierna: het Scheidsgerecht). De plaats van arbitrage was Den Haag.

2.7. De Arbitrale Procedure heeft, voor zover relevant voor de beoordeling in de
vernietigingsprocedure, het volgende verloop gehad:
- op 1 juli 2013 heeft Devas c.s. een statement of claim ingediend;
- op 2 december 2013 heeft India een statement of defence (hierna: de Statement of Defence)
ingediend;
op 18 maart 2014 heeft Devas c.s. een statement of Reply on Jurisdiction and Liability
ingediend;
op 1 juli 2014 heeft India een rejoinder (hierna: de Rejoinder) ingediend;
van 1 tot en met 5 september 2014 heeft in het Vredespaleis in Den Haag de hearing (hierna:
de Hearing) plaatsgevonden; en
na de Hearing heeft India nog een aantal nieuwe documenten in het geding gebracht,
waarover partijen vervolgens een schriftelijk debat gevoerd hebben.

2.8. Bij arbitraal deelvonnis van 25 juli 2016 (hierna: het Arbitraal Deelvonnis) heeft het
Scheidsgerecht de navolgende beslissingen genomen:

(a) Unanimously, that the Claimants’ claims relate to an “investment” protected under
the Treaty;
(b) Unanimously, that the notice of termination of the Devas Agreement sent by Antrix

to Devas constituted an act of State attributable to the Respondent.

(c) By majority, that the Tribunal lacks jurisdiction over the Claimants’ claims insofar

as the Respondent's decision to annul the Devas Agreement was in part directed to

the protection of the Respondent's essential security interests;

(d) By majority, that the Respondent has expropriated the Claimants’ investment insofar
as the Respondent's decision to annul the Devas Agreement was in part motivated by
considerations other than the protection of the Respondent's essential security
interests;

(e) By majority, that the protection of essential security interests accounts for 60% of the
Respondent's decision to annul the Devas Agreement, and that the compensation

owed by the Respondent to the Claimants for the expropriation of their investment

shall therefore be limited to 40% of the value of that investment;

(f) Unanimously, that the Respondent has breached its obligation to accord fair and
equitable treatment to the Claimants between July 2, 2010 and February 17, 2011.

(g) Unanimously, that the Claimants’ other claims shall be dismissed;

(h) Unanimously, that any decision regarding the quantification of compensation or
damages, as well as any decision regarding the allocation of the costs of arbitration,

shall be reserved for a later stage of the proceedings.
De Arbitrale Procedure is daarna ten aanzien van de omvang van de schade voortgezet.
2.9. Op 28 juli 2016 is het Arbitrale Deelvonnis gedeponeerd bij de rechtbank Den Haag.

2.10. Op 11 augustus 2016 heeft het Central Bureau of Investigation van het Indiase Registrar of
Companies, Income Tax Authorities (hierna: CBI) een chargesheet ingediend tot het aanvangen van
een strafrechtelijke procedure tegen voormalige Indiase ambtenaren die het Devas Contract
hebben goedgekeurd alsmede tegen Devas en enkele van haar voormalige en huidige
bestuurders (hierna: de Strafklacht).

3 Het geschil

3.1. India vordert vernietiging van het Arbitrale Deelvonnis tussen India als gedaagde partij en Devas
c.s. als eiseressen met veroordeling van Devas c.s. in de kosten. India heeft haar bezwaren tegen
het Arbitraal Deelvonnis, en de daaraan in het verlengde liggende vernietigingsgronden,
gegroepeerd rondom een drietal thema’s: (i) de investeringen van Devas c.s. dienen aangemerkt
te worden als een pre-investment dat niet door het Verdrag beschermd wordt; (ii) de beslissing om
het Devas Contract te beéindigen is gedaan omwille van essential security interests, waarvan een
schadevergoeding uitgesloten is; en

(iii) (de feiten die ten grondslag liggen aan) de Strafklacht leiden tot een nietig Devas Contract.
3.2. Devas c.s. voert verweer.

3.3. Op de stellingen van partijen wordt hierna, voor zover van belang, nader ingegaan.

4 De beoordeling

Inleiding

4.1. Als uitgangspunt voor de beoordeling heeft te gelden dat, naar vaste rechtspraak, de burgerlijke
rechter bij zijn onderzoek of er grond voor vernietiging van een arbitraal vonnis bestaat
terughoudendheid dient te betrachten. Een vernietigingsgrond mag niet worden gebruikt als een
verkapt hoger beroep. Bovendien brengt het algemeen belang bij een effectief functionerende
arbitrale rechtspleging mee dat de burgerlijke rechter slechts in sprekende gevallen dient in te
grijpen in arbitrale beslissingen. (vgl. HR 17 januari 2003, NJ 2004, 384 en HR 9 januari 2004, NJ
2005, 190).

4.2. De rechtbank zal de vernietigingsgronden beoordelen aan de hand van de drie hoofdthema’s die
India heeft opgevoerd. Hiertoe zal per hoofdthema allereerst het kernverwijt verwoord worden,
waarna - voor zover nodig voor de beoordeling - de relevante passages uit het Verdrag en het
Arbitraal Deelvonnis worden aangehaald. Vervolgens zal de rechtbank de door India opgevoerde
vernietigingsgronden bespreken. Dit zal zij doen door eerst het beoordelingskader weer te geven,
vervolgens de stellingen van India, waarna een beoordeling plaatsvindt, waarbij zo nodig het
verweer van Devas c.s. betrokken wordt.

(I) Pre-investment
Inleiding

4.3. India heeft in de eerste plaats aangevoerd dat de activiteiten van Devas slechts kunnen worden
aangemerkt als een pre-investment en geen kwalificerende investering zijn, zoals bedoeld in
artikel 1 lid 1 sub a van het Verdrag. Een pre-investment valt buiten de reikwijdte van het Verdrag
en kan geen bescherming genieten van het Verdrag inclusief de daarin opgenomen arbitrage-
regeling. India stelt dat relevant voor het ‘pre-investment vraagstuk’ niet zijn de investeringen die
Devas c.s. stelden te hebben en waarop het Scheidsgerecht zich richtte, maar in plaats daarvan,
of Devas een verworven recht had - dat door overheidshandelen was aangetast - om de Devas
diensten uit te rollen.

4.4. In artikel 1 lid 1 onder a van het Verdrag is investering als volgt omschreven:

“investment” means every kind of asset established or acquired under the relevant laws and
regulations of the Contracting Parties [Mauritius en India, rb.] in whose territory the investment is
made, and in particular, though not exclusively, includes:

(i) movable and immovable property as well as other rights in rem such as mortgages, liens or pledges;
(ii) shares, debentures and any other form of participation in a company;

(iii) claims to money, or to any performance under contract of an economic value;

(iv) intellectual property rights, goodwill, technical processes, know-how, copyrights, trade-marks,
trade-names and patents in accordance with the relevant laws of the respective Contracting Parties;
(v) business concessions conferred by law or under contract, including any concession to search for,
extract or exploit natural resources;"

4.5. India heeft in de Arbitrage Procedure, evenals in onderhavige vernietigingsprocedure,
aangevoerd dat Devas voor de exploitatie van de satellieten en de bijbehorende frequenties nog
een vergunning diende te verkrijgen van de Wireless Planning and Coordination Wing van het
Department of Telecommunications (hierna: de WPC-vergunning). Ten tijde van de beéindiging van
het Devas Contract in februari 2011 had Devas echter nog geen beschikking over een WPC-
vergunning. Devas heeft nooit een toezegging of garantie gekregen dat de vereiste vergunningen
verstrekt zouden worden. Het ontbreken van de WPC-vergunning maakte dat Devas nog geen
verworven rechten had en de Devas Diensten nog niet kon aanbieden. De inspanningen van

Devas, en de kosten die in dat kader gemaakt zijn, waren dan ook slechts
ontwikkelingsactiviteiten (pre-investments) en geen investeringen die door het Verdrag beschermd
worden. Verder heeft India aangevoerd dat het Scheidsgerecht niet is ingegaan op de
omstandigheid dat de aandelen van Devas c.s. in Devas niet zijn onteigend en dat ook de
gedeeltelijk indirecte eigendom van de activa van Devas door het overheidshandelen van India
niet getroffen is.

4.6. Het Scheidsgerecht heeft het verweer van India ten aanzien van de pre-investment als volgt
beoordeeld:

“197. The Respondent [India, rb.] does not dispute that the Claimants [Devas c.s., rb] are “investors”
as defined under Article 1(1) (b) of the Treaty (....)

(.)

199. The Tribunal does not agree with the Respondent's contention that this case “only involves pre-
investment activities that are outside the scope of protection afforded by [the Treaty].”

200. First, the Claimants’ “shares, debentures and any other form of participation” in Devas and their
indirect partial ownership of Devas business assets are assets “established or acquired under the
relevant laws and regulations” of the Respondent. The Claimants received the approval of the Foreign
Investment Promotion Board prior to their share subscriptions.(...) Moreover, the Tribunal has received
no evidence to the effect that the Claimants’ investment was not properly made “under the relevant
laws and regulations”.

201. Secondly, the Tribunal finds deficient the Respondent's argument that the Claimants’ activities
were “only pre-investment activities” because their investment was the alleged right to proceed with
the Devas project pursuant to the Devas Agreement and because said project could not proceed
without the WPC License, which Devas had no right to receive under the Devas Agreement. (...)

202. The Devas Agreement was a valid contract between Devas and Antrix, a State-owned commercial
corporation. It provided that Antrix was leasing to Devas space segment capacity on ISRO/Antrix S-band
spacecraft. That leased capacity was on a non-pre-emptible basis, which meant that it could not be
“utilized or repurposed for use by another party during life of the satellite and when this Agreement is
effective and when Devas is not in default of its obligation.

203. The Agreement spelled out, among other provisions, the period of the lease and its terms and
conditions, the contributions to be made as well as the circumstances and consequences of termination
by each party, including in the case of force majeure. It also provided that it would become effective “on
the date that ANTRIX is in receipt of all required approvals and communicates to DEVAS in writing
regarding the same”.(...)

204. On February 2, 2006, Antrix informed Devas that “it has received the necessary approval for
building, launching and leasing capacity of S-band satellite, henceforth designated as INSAT-4E,” adding
that it “is now in a position to go ahead with the building and launch of the INSAT 4-E spacecraft and
lease the capacity on the same to Devas Multimedia Pvt. Ltd., as per Agreement No.
Antrix/2003/DEVAS/2005 dated 28 January 2005."(...) The Agreement thereby became effective on
February 2, 2006.

205. Under the Agreement, the Claimants had to pay Upfront Capacity Reservation fees for the first and
second satellites. They paid the first instalments as per the Agreement on 21 June, 2006 for the first
satellite (GSAT-6)(...) and on June 18, 2007(...) for the second satellite (GSAT-6A); these payments
represented a total of about USD 13 million.

206. The Agreement also provided that Antrix was responsible for obtaining certain governmental

authorizations(...) (which it did) and that Devas was responsible for obtaining others, with best effort
support from Antrix(...) (which it obtained for two licenses but did not reach the point of obtaining the
third). But there is nothing in the Agreement which makes it validity dependent on Devas obtaining
such permits, and at no time during the course of the Agreement or at the time of its annulment by
Antrix was it argued by Antrix or any governmental authority that it was not in full effect. The non-
issuance of a governmental license may pertain to the quantum of damages that may be claimed
against the Respondent, if there was a breach of the Treaty, but it does not pertain to the validity of the
Agreement or whether an investment was made by the Claimants.

207. The lease was binding on both Antrix and Devas and, by itself, it was an investment with
significant value as was shown by the additional investment of some US$ 75 million in March 2008.(...)

208. It has been established that the Claimants made significant investments in time and money in
Devas and that Devas honoured its obligations under the Agreement until its annulment by Antrix,
including the payment of Upfront Capacity Reservation Fees of some US$ 13 million.

()

210. The Tribunal therefore concludes that not only were the Claimants qualified investors under Article
1(1)(b) of the Treaty but that they also made qualifying investments under Article 1(1)(a) of the
Treaty.”

4.7. Tijdens de Hearing heeft Devas c.s. nog aangevoerd dat het mogelijk is om een deel van de
Devas Diensten zonder WPC-vergunning (zogenaamde satellite-only-diensten) aan te bieden. Het
Scheidsgerecht heeft aan de satellite-only-diensten de volgende overwegingen gewijd:

“180. In this regard, the Respondent rejects the Claimants’ argument that, had the satellites been
launched, and assuming that the Devas Agreement had not been annulled, terrestrial operators would
not have been able to use the S-band frequencies that Devas would have been using for this space-to-
earth transmission because of interference. (...)

181. The Respondent denies that Devas could have rolled out any satellite-based service without the
WPC License. (...) According to the Respondent, Mr. [...] detailed during the Hearing on Jurisdiction and
Liability, how, even on the basis of the ISP and IPTV licenses, Devas would still have required additional
licenses or additional telecommunications to provide any kind of service,(...) and how, in any event,
obtaining the WPC License would have been the last step of a well-structured process that Devas still
had to follow. (...)

209. As to the Respondent's argument that the Claimant had no acquired right to obtain the WPC
License and that they had no guarantee that they would obtain such license, it is a matter that does
not go to the definition of investment for jurisdictional purpose but rather to the value of that
investment. On the basis of the evidence received by the Tribunal, it is satisfied that, even without a
WPC License, Devas could have enrolled out satellite-only services. The Tribunal also notes that it has
been satisfactorily established that, because of problems of interference, it would not have been
possible for competing services to operate in the same spectrum. The lack of a WPC License would be a
matter to be considered when deciding on the quantum of damages, if the Respondent is found in
breach of the Treaty.”

4.8. Het Scheidsgerecht heeft aan de stukken die India na de Hearing in het geding heeft gebracht en
de getuigenverklaringen waarop zij zich beroepen heeft, en waaruit blijkt dat weldegelijk een
(WPC-)vergunning vereist is, geen aandacht besteed, aldus India.

4.9. Ten aanzien van de pre-investment heeft India de volgende vernietigingsgronden aan haar
vordering ten grondslag gelegd: (i) er ontbreekt een geldige arbitrageovereenkomst omdat pre-
investments buiten de bescherming van het Verdrag vallen; (ii) het Scheidsgerecht heeft zich niet

aan zijn opdracht gehouden; (iii) het Arbitrale Deelvonnis is niet gemotiveerd; en (iv) het Arbitrale
Deelvonnis houdt een schending van de openbare orde in. De rechtbank zal hierna de
aangevoerde vernietigingsgronden beoordelen.

Vernietigingsgrond I-1: Het Scheidsgerecht was niet bevoegd op grond van artikel 1 van het Verdrag
(artikel 1065 lid 1 sub a Rv,

Beoordelingskader

4.10. De grondslag voor de arbitrageovereenkomst tussen partijen is gelegen in het Verdrag. Artikel 8
lid 2 van het Verdrag bevat een open aanbod van India aan Mauritiaanse investeerders tot
arbitrage. De schriftelijk aanvraag van Devas c.s. van een arbitrage op
3 juli 2012 moet worden beschouwd als een aanvaarding van dat aanbod. Deze aanvraag heeft
de arbitrageovereenkomst gecompleteerd. Voor de vraag of er een geldige arbitrageovereenkomst
bestaat, zoals bedoeld in artikel 1020 lid 1 Rv jo 1065 lid 1 sub a Rv, en welke reikwijdte deze
arbitrageovereenkomst heeft, dient het Scheidsgerecht, en in het verlengde daarvan de
overheidsrechter in een vernietigingsprocedure, onder meer te toetsen of de investering waarop
het geschil betrekking heeft beschermd wordt door het Verdrag.

4.11. Bij de beoordeling staat voorop dat het aldus benoemde scheidsgerecht zijn eigen bevoegdheid
dient vast te stellen (artikel 1052 lid 1 Rv), maar dat het fundamentele karakter van het recht op
toegang tot de rechter meebrengt dat de beantwoording van de vraag of een geldige
arbitrageovereenkomst is gesloten, uiteindelijk aan de rechter is opgedragen. De rechtbank
verwerpt de stelling van Devas c.s. dat India als soevereine staat geen beroep kan doen op een
dergelijk fundamenteel mensenrecht en dat om die reden in onderhavige zaak het ontbreken van
een geldige arbitrage-overeenkomst terughoudend getoetst moet worden. Het fundamentele
karakter van het recht op toegang tot de overheidsrechter heeft niet slechts betrekking op private
(rechts)personen. De vraag of een geldige arbitrageovereenkomst gesloten is, raakt in een geval
als het onderhavige ook de soevereiniteit van India en zijn rechtspraak. Op grond van een verdrag
kan een staat een deel van zijn soevereiniteit prijsgeven, maar de vraag of dat in het concrete
geval ook heeft plaatsgevonden is dusdanig fundamenteel dat deze vraag niet exclusief door
arbiters beantwoord dient te worden. In ieder geval dient een dergelijke vraag ook door de
rechter beoordeeld te kunnen worden. Dit fundamentele recht brengt voorts mee dat een
vordering tot vernietiging van een arbitraal vonnis vermeld in artikel 1065 lid 1 sub a Rv door de
rechter niet terughoudend getoetst dient te worden (vgl. HR 26 september 2014,
ECLI:NL:HR:2014:2837 en gerechtshof Den Haag 18 juli 2017 onder 5.2, ECLI:NL:GHDHA:2017:
2009).

Reikwijdte definitie ‘investment’

4.12. Partijen zijn ten aanzien van het pre-investment-vraagstuk verdeeld over de vraag of het
Scheidsgerecht het begrip investment in artikel 1 lid 1 onder a van het Verdrag op juiste wijze
heeft uitgelegd en bij de uitleg de juiste omstandigheden en factoren betrokken heeft. Als gezegd
(4.3.) gaat het India hierbij primair om de vraag of Devas een verworven recht had - dat door
overheidshandelen was aangetast - om de Devas diensten uit te rollen. In de randnummers 25 en
26 van haar pleitaantekeningen heeft India aangevoerd dat het ‘prima en logisch’ is dat het
Scheidsgerecht bij de uitleg gekeken heeft naar de inhoud van artikel 1 lid 1 onder a van het
Verdrag. In de visie van India heeft het Scheidsgerecht de Verdragstekst echter op een te
mechanische wijze toegepast hetgeen heeft geleid tot een uitleg die heeft geresulteerd in een
uitkomst die manifestly absurd or unreasonable is. Bij de beoordeling van de vraag of er sprake is
van een investment had het Scheidsgerecht niet alleen naar definitie van ‘investment’ in het
Verdrag moeten kijken, maar ook of deze definitie valt binnen de objectieve definitie van
‘investment’, aldus India. Devas c.s. heeft daarentegen - samengevat - aangevoerd dat de
definitie van ‘investment’ in het Verdrag zeer breed is en dat de inhoud van de artikelen in het
Verdrag waarin investment (artikel 1 lid 1 sub a) en de arbitrage-procedure (artikel 8) geregeld
zijn, helder zijn.

4.13. De uitleg van de inhoud van het Verdrag dient te geschieden aan de hand van de uitlegregels
opgenomen in het Verdrag van Wenen inzake het Verdragenrecht van 1969 (hierna: het Weens
Verdragenverdrag). De volgende, in het Nederlands vertaalde bepalingen, zijn relevant:

“Artikel 31 lid 1: Een verdrag moet te goeder trouw worden uitgelegd overeenkomstig de gewone
betekenis van de termen van het Verdrag in hun context en in het licht van voorwerp en doel van het
Verdrag.

()

Artikel 32: Er kan een beroep worden gedaan op aanvullende middelen van uitlegging en in het
bijzonder op de voorbereidende werkzaamheden en de omstandigheden waaronder het verdrag is
gesloten, om de betekenis die voortvloeit uit de toepassing van artikel 31 te bevestigen of de betekenis
te bepalen indien de uitlegging, geschied overeenkomstig artikel 31:

a. a) de betekenis dubbelzinnig of duister laat; of

b) leidt tot een resultaat dat duidelijk ongerijmd of onredelijk is.”

4.14. Uit de systematiek van het Weens Verdragenverdrag volgt dat voor de uitleg van het Verdrag,
en dus ook de beantwoording van de vraag of de investeringen van Devas c.s. moeten worden
aangemerkt als een beschermde investering, allereerst de gewone betekenis, in de context en het
licht van het voorwerp en doel van het Verdrag vastgesteld te worden. Pas als deze uitleg
ongerijmd of onredelijk is, kan een beroep worden gedaan op aanvullende middelen van uitleg.

4.15. Naar het oordeel van de rechtbank dient bij de beoordeling voorop te staan, zoals ook
aangevoerd door Devas c.s., dat de definitie van investment in het Verdrag zeer breed is en dat
vele vormen van investeringen onder de reikwijdte van het Verdrag vallen. Op grond van het
Devas Contract heeft Antrix respectievelijk ISRO zich verbonden om, tegen betaling door Devas,
satellieten te bouwen, en heeft Devas onvoorwaardelijke en exclusieve rechten verkregen op een
deel van de S-band voor een periode van twaalf jaren. De rechtbank is met Devas c.s. van oordeel
dat het recht op een deel van het spectrum reeds een significante waarde vertegenwoordigt, en
derhalve als een asset moet worden aangemerkt. Bovendien staat onweersproken vast dat Devas
een betaling van USD 13 miljoen gedaan heeft en dat Devas toestemming heeft gekregen van
India’s Foreign Investment Promotion Board voor de betreffende investeringen, waarmee de
investering van Devas erkend is door de Indiase autoriteiten.

4.16. India heeft in het kader van de uitleg nog gewezen op de preambule bij het Verdrag waarin is
opgenomen ‘(...) that the promotion and protection of such investments will lend greater stimulation to
the development of business initiatives and will increase prosperity in the territories of both Contracting
Parties (...)’. Het is juist dat bij de uitleg de in de preambule verwoorde doelstelling betrokken moet
worden. Echter, indien de termen in het Verdrag worden uitgelegd in de context van de
doelstelling, dan leidt die uitleg niet tot de conclusie dat investeringen van Devas c.s. buiten de
reikwijdte van een kwalificerende investment vallen. Deze hadden immers het oogmerk om voor
een langere periode, i.c. een periode van twaalf jaar met de mogelijkheid van verlenging, bij te
dragen aan de economische welvaart in India, i.c. het aanbieden van telecommunicatiediensten in
India. Een redelijke uitleg van deze preambule verzet zich tegen de benadering van India dat pas
sprake kan zijn van een kwalificerende investment vanaf het moment dat deze daadwerkelijk
bijdraagt aan de economie van India.

4.17. Naar het oordeel van de rechtbank leidt de uitleg van het begrip investment op basis van de
regels verwoord in artikel 31 lid 1 van het Weens Verdragenverdrag, anders dan India meent, dan
ook niet tot een duidelijk ongerijmd of onredelijk resultaat, zodat de rechtbank niet toekomt aan
een uitleg van het Verdrag op basis van aanvullende uitlegregels. De buiten het Verdrag gelegen
bronnen die India heeft aangevoerd in het kader van de uitleg, zullen verder buiten beschouwing
blijven. Nu een redelijke uitleg van artikel 1 lid 1 sub van het Verdrag meebrengt dat het recht op
het gebruik van een deel van de S-band moet worden aangemerkt als een kwalificerende
investering die binnen de reikwijdte van het Verdrag valt, is de vraag of Devas satellite-only-
diensten had kunnen aanbieden voor de verdere beoordeling niet meer relevant. Mogelijkerwijs is

de omstandigheid dat Devas geen beschikking heeft over een WPC-vergunning wel van invloed op
de waarde van de investeringen, zoals in het Arbitrale Deelvonnis ook is geoordeeld, maar de
beantwoording van die vraag dient aan de orde te komen in de voortzetting van de Arbitrale
Procedure en valt buiten het bereik van deze vernietigingsprocedure. Het is onduidelijk of India - in
het kader van haar beroep op het ontbreken van een arbitrageovereenkomst - wil betogen dat de
participatie of investering van Devas c.s. niet kwalificeert als een investering onder het Verdrag.
Wat daarvan zij: met de brede definitie van ‘investment’ in het Verdrag vallen vele vormen van
investeringen onder haar reikwijdte, waaronder ‘shares, debentures and any other form of
participation in a company’ (zie 4.4.). Devas c.s. zijn (indirect) aandeelhouders in Devas die
investeringen in Devas hebben gepleegd. Zoals ook het Scheidsgerecht heeft overwogen
(Arbitraal Vonnis 200 en 208) zijn dit omstandigheden die bijdragen aan de conclusie dat Devas
c.s. kwalificerende investeringen onder het Verdrag heeft gedaan. India heeft ook in deze
procedure niet weersproken dat Devas c.s. significante investeringen in Devas heeft gepleegd.

4.18. Het voorgaande brengt de rechtbank tot de conclusie dat de gevorderde vernietiging wegens
het ontbreken van bevoegdheid afgewezen dient te worden.

Verni sgrond I-2: Het Scheidsgerecht heeft zich niet aan zijn opdracht gehouden (artikel 1065 lid

 

1 sub c Ry,

4.19. Op grond van artikel 1065 lid 1 sub c Rv kan een arbitraal vonnis worden vernietigd als het
scheidsgerecht zich niet aan zijn opdracht heeft gehouden. Van een schending van de opdracht is
onder meer sprake indien het scheidsgerecht de (wettelijke) procedurele regels schendt, meer of
anders toewijst dan gevorderd, niet beslist op vorderingen of essentiéle verweren, in zijn
beslissing onjuiste feiten of rechtsgronden toevoegt die niet door partijen zijn aangevoerd of
afwijkt van tussen partijen vaststaande feiten. De vernietiging wegens schending van de opdracht
mag niet fungeren als een verkapt hoger beroep. Dit betekent dat alleen indien de schending van
de opdracht ernstig is het beroep op vernietiging kan slagen. Dit betekent dat de rechtbank bij de
beoordeling terughoudendheid moet betrachten en in alleen sprekende gevallen tot vernietiging
kan overgaan (vgl. HR 17 januari 2003, NJ 2004, 384).

4.20. India heeft aangevoerd dat het Scheidsgerecht zich niet aan zijn opdracht gehouden heeft en
heeft nagelaten een beslissing te nemen over navolgende essentiéle verweren ten aanzien van
het pre-investment-vraagstuk: (i) niet het aandelenbelang van Devas c.s. in Devas of de activa van
Devas, maar het beweerde recht om verder te gaan met de Devas Diensten is voor de beoordeling
van belang; (ii) de activiteiten van Devas en Devas c.s. zijn pre-investments of
ontwikkelingsactiviteiten, welk standpunt ook gesteund wordt door verschillende autoriteiten; en
(iii) Devas kon geen satellietdiensten aanbieden zonder WPC-vergunning.

4.21. De rechtbank is met Devas c.s. van oordeel dat het Scheidsgerecht weldegelijk op alle drie
voornoemde verweren gemotiveerd beslist heeft. Ten aanzien van het gestelde onder (i) en (ii)
overweegt de rechtbank dat het Scheidsgerecht onder de randnummers 199 - 210 van het
Arbitraal Vonnis (zie r.o. 4.6) uitvoerig is ingegaan op het pre-investment-verweer van India. Het
Scheidsgerecht heeft in zijn beoordeling in het bijzonder betrokken het aandelenbelang van Devas
c.s. en de rechten van Devas. Op een scheidsgerecht rust geen verplichting om in een arbitraal
vonnis de precedenten en rechtspraak die in het kader van een essentieel verweer worden
aangevoerd inhoudelijk te bespreken. De enkele omstandigheid dat het Scheidsgerecht een
dergelijke bespreking in dit geval heeft nagelaten, kan dat niet als een schending van de opdracht
worden beschouwd. Ten aanzien van het gestelde onder (iii) overweegt de rechtbank dat het
Scheidsgerecht onder randnummer 209 van het Arbitraal Vonnis (zie r.o. 4.7) is ingegaan op de
stellingen van India over de satellite-only diensten. Onder randnummer 180 en 181 van het
Arbitraal Vonnis (zie r.o. 4.7) heeft het Scheidsgerecht de onderbouwing van het verweer van India
weergegeven. Uit het Arbitraal Vonnis volgt dat het Scheidsgerecht betreffende stellingen van
India in zijn beoordeling betrokken heeft, maar uiteindelijk niet doorslaggevend heeft geacht.

4.22. De rechtbank mag in het kader van de vernietiging op grond van artikel 1065 lid 1 sub c Rv niet
de inhoud en deugdelijkheid van de motivering van de beslissing over essentiéle verweren in haar
beoordeling betrekken. Voor zover de stellingen van India betrekking hebben op de inhoud van de
beoordeling gaat de rechtbank daaraan voorbij. Nu het Scheidsgerecht op de door India in de
vernietigingsprocedure opgevoerde en - door haarzelf aangemerkte - essentiéle verweren
gemotiveerd heeft beslist, ontbreekt een grond om het Arbitraal Vonnis wegens een schending
van de opdracht te vernietigen.

Vernietigingsgrond I-3: Het Arbitrale Deelvonnis is niet gemotiveerd met betrekking tot diverse
belangrijke overwegingen (artikel 1065 lid 1 sub d Rv,

4.23. In artikel 1065 lid 1 onderdeel d Rv is bepaald dat vernietiging van een arbitraal vonnis slechts
kan plaatsvinden indien de motivering ontbreekt. In het geval van een ondeugdelijke of
gebrekkige motivering is geen vernietiging mogelijk. Aan de overheidsrechter komt immers niet de
bevoegdheid toe om op grond van artikel 1065 lid 1 onderdeel d Rv een arbitraal vonnis op zijn
inhoud te toetsen (vgl. HR 9 januari 2004, NJ 2005, 190). Met het ontbreken van een motivering
moet op één lijn worden gesteld het geval dat weliswaar een motivering gegeven is, maar dat
daarin enige steekhoudende verklaring voor de desbetreffende beslissing niet valt te
onderkennen. Dit criterium moet door de rechter met terughoudendheid worden toegepast, in die
zin dat hij slechts in sprekende gevallen dient in te grijpen in arbitrale beslissingen.

4.24. India heeft zich op het standpunt gesteld dat het Scheidsgerecht voorbij gegaan is aan
stellingen van India over het pre-investment-vraagstuk en heeft een vijftal motiveringsgebreken
opgevoerd. Het Scheidsgerecht heeft niet gemotiveerd: (i) waarom het aandelenbelang van Devas
c.s. in Devas en hun indirecte eigendom in Devas beschermde investeringen waren, terwijl deze
aandelen niet zijn afgenomen; (ii) waarom het Devas Contract een investering van waarde was;
(iii) hoe de significante investeringen in Devas de aard van de investering kunnen veranderen; (iv)
waarom het ontbreken van een WPC-vergunning alleen van belang is voor de waarde van de
investering en niet voor de bevoegdheid van het Scheidsgerecht; en (v) waarom, zoals door India
aangevoerd, zonder WPC-vergunning satellite-only diensten aangeboden kunnen worden.

4.25. Het Scheidsgerecht is onder randnummers 199 - 210 (zie r.o. 4.6) en de randnummers 180, 181
en 209 van het Arbitraal Vonnis (zie r.o. 4.7) ingegaan op het verweer van India ten aanzien van
het pre-investment-vraagstuk, het aandelenbelang en de investeringen van Devas c.s. in Devas,
de WPC-vergunning en de satellite-only-diensten. Op deze onderdelen is het Arbitraal Vonnis
derhalve met redenen omkleed en kan op die grond geen vernietiging van het Arbitraal Deelvonnis
plaatsvinden. Van een motiveringsgebrek kan ook sprake zijn indien een scheidsgerecht verzuimd
heeft in te gaan op essentiéle stellingen van partijen. De motiveringsplicht gaat echter niet zo ver
dat een scheidsgerecht in een arbitraal vonnis op alle stellingen van partijen inhoudelijk dient te
responderen. Onder 4.20 - 4.22 heeft de rechtbank reeds overwogen dat het Scheidsgerecht in
het Arbitraal Vonnis ingegaan is op - door India als zodanig aangemerkte - essentiéle verweren.
India heeft echter nagelaten om te onderbouwen waarom de door haar opgevoerde
motiveringsgebreken - in aanvulling op de verweren die onder 4.20 - 4.22 beoordeeld zijn -
moeten worden aangemerkt als essentiéle verweren of waarom deze als sprekende gevallen
moeten worden aangemerkt. India heeft haar vordering op dit onderdeel onvoldoende
onderbouwd en derhalve kan wegens een gebrekkige motivering geen vernietiging plaatsvinden.

Vernietigingsgrond I-4: Het Arbitrale Deelvonnis en de totstandkoming ervan is in strijd met de
openbare orde omdat het Scheidsgerecht India’s fundamentele recht op hoor en wederhoor heeft
geschonden (artikel 1065 lid 1 sub e Rv,

4.26. Op grond van 1065 lid 1 sub e Rv kan een arbitraal vonnis vernietigd worden als de inhoud of de
wijze van totstandkoming in strijd is met de openbare orde, waaronder de situatie dat het
fundamentele recht van hoor en wederhoor geschonden is.

4.27. India heeft ter onderbouwing van dit onderdeel van haar vordering aangevoerd dat haar recht
op hoor en wederhoor geschonden is omdat het Arbitrale Deelvonnis geen bespreking bevat van:
(i) de stelling van India dat de relevante investering in het pre-investment-vraagstuk niet het
aandelenbelang van Devas c.s. in Devas is, maar het beweerde recht om verder te gaan met de
Devas Diensten; (ii) diverse gezaghebbende uitspraken over het pre-investment-verweer waarop
India een beroep gedaan heeft ten overstaan van het Scheidsgerecht; en (iii) de diverse
bewijsstukken die India aan het Scheidsgerecht heeft overgelegd waaruit blijkt dat Devas geen
enkele satellite-only-dienst kan aanbieden zonder WPC-Vergunning.

4.28. De rechtbank overweegt, met Devas c.s., dat hetgeen India heeft aangevoerd moet worden
aangemerkt als een beroep op motiveringsgebreken en niet ziet op het verloop van de procedure
en een schending van het fundamentele recht van hoor en wederhoor. Hiervoor is reeds onder
4.24 - 4.25 in het nadeel van India geoordeeld dat van de gestelde motiveringsgebreken geen
sprake is. Nu India geen nadere onderbouwing heeft gegeven aan dit deel van de vordering,
wordt het wegens onvoldoende onderbouwing afgewezen.

(II) Essential security interests

Inleiding

4.29. India heeft aangevoerd dat zij het Devas Contract heeft beéindigd omdat zij de frequenties die
aan Devas zijn geleaset nodig heeft voor, hoofdzakelijk, militair gebruik. Dat is de reden dat het
CCS heeft besloten om commercieel gebruik van de S-band te weigeren en het ruimtesegment te
reserveren voor de Indiase staat ‘having regard to the needs of the country’s strategic requirements’.
India heeft haar behoeften uitvoerig naar voren gebracht in de Arbitrale Procedure. De
strategische behoeften betroffen voor het overgrote deel die van de krijgsmacht, maar ook andere
veiligheidsdiensten, zoals de grenspolitie, hadden behoefte aan gebruik van de S-Band. Al deze
behoeften zijn aan te merken als essential security interests die niet kunnen co-existeren met het
Devas Contract.

4.30. In artikel 11 lid 3 van het Verdrag is over essential security interests het navolgende bepaald:
‘(t)he provisions of this Agreement [=Verdrag, rb.] shall not in any way limit the right of either

Contracting Party [=i.c. India, rb.] to apply prohibitions or restrictions of any kind or take any other
action which is directed to the protection of its essential security interests (...)’.

 

4.31. India heeft zich in op het standpunt gesteld dat het gebruik van de S-Band voor (para)militaire
doeleinden moet worden aangemerkt als essential security interest, zodat artikel 11 lid 3 van het
Verdrag in de weg staat aan een toekenning van een schadevergoeding.

4.32. In het Arbitraal Deelvonnis zijn de volgende overwegingen ten aanzien van de essential security
interests opgenomen:

“370. Although the requests of the military for part of the S-band spectrum are large, the Tribunal
notes that no specific allocation has been made by the Respondent [India, rb.], and that the Tribunal
cannot assume that such request will be approved in full by the Respondent. All around the world
governments are faced every year with very large demands for funds for various projects from their
military establishment and, just as regularly, governments grant only a percentage of such requests.

371. The Tribunal, by majority, therefore concludes that, although the CCS decision of 2011 appears to
have been in part “directed to the protection of its essential security interests” that part remained
undefined and several other objectives were included in that decision, which had

nothing to do with national security. In the circumstances, the Tribunal rules that, although the
Respondent was fully entitled to reassign the S-spectrum to non-commercial use, the part which

was not reserved for military or paramilitary purposes would be subject to the provisions of

Article 6 of the Treaty concerning expropriation.

372. Moreover, in the present case, the request by the armed forces for the attribution of spectrum
spread over a number of years (up to 2022) and, looking at the past performance of the space program,
it is extremely doubtful that the envisaged schedule could be realistic. In fact, the requirement of 17.5
MHZ up to 2012 had not even been allocated by the time of the launch of GSAT-6 in 2015.

373. On the basis of the evidence submitted to it as described above and bearing in mind that the
Respondent had already reserved to itself 10% of the spectrum in question, the Tribunal, by majority,
is of the view that a reasonable allocation of the spectrum directed to the protection of the
Respondent's essential security interests would not exceed 60% of the S-band spectrum allocated to
the Claimants [= Devas c.s.], the remaining 40% being allocated for public interest purposes and being
subject to the expropriation conditions under Article 6 of the Treaty. It will be up to the Tribunal, in the
next phase of this arbitral process (damages), to establish the compensation due to the Claimants in
that respect.

(.)"
En het Scheidsgerecht heeft vervolgens de volgende beslissingen genomen:

(.)

(c) By majority, that the Tribunal lacks jurisdiction over the Claimants’ claims insofar

as the Respondent's decision to annul the Devas Agreement was in part directed to

the protection of the Respondent's essential security interests;

(d) By majority, that the Respondent has expropriated the Claimants’ investment insofar
as the Respondent's decision to annul the Devas Agreement was in part motivated by
considerations other than the protection of the Respondent's essential security
interests;

(e) By majority, that the protection of essential security interests accounts for 60% of the
Respondent's decision to annul the Devas Agreement, and that the compensation

owed by the Respondent to the Claimants for the expropriation of their investment

shall therefore be limited to 40% of the value of that investment;

O)

4.33. India komt in onderhavige vernietigingsprocedure op tegen de beslissing van het Scheidsgerecht
om zich voor 40 procent bevoegd (hierna: de 60/40-beslissing) te verklaren. Deze gedachte van
een partiéle bevoegdverklaring is in strijd met de betekenis van de tekst van het Verdrag en met
de grondbeginselen van verdragsinterpretatie, alsmede met het doel en de strekking van het
Verdrag, aldus India. Bovendien heeft het Scheidsgerecht nagelaten om enige reden te geven
waarom de 60/40-beslissing, dat een essentieel onderdeel van het Arbitrale Deelvonnis vormt,
een redelijke was. Verder heeft te gelden dat het Scheidsgerecht met de 60/40-beslissing zich niet
aan zijn opdracht gehouden heeft, aangezien deze geen enkele basis vindt in de vaststaande
feiten en het bewijs in onderhavige zaak. Ten slotte is er sprake van een schending van het
beginsel van hoor- en wederhoor omdat de partiéle bevoegdheidsverklaring, zonder enige
precedent, is aan te merken als een verrassingsbeslissing.

4.34. India heeft de volgende vernietigingsgronden aan haar vordering ten grondslag gelegd: (i) er
ontbreekt een geldige arbitrageovereenkomst; (ii) het Scheidsgerecht heeft zich niet aan zijn
opdracht gehouden; (iii) het Arbitrale Deelvonnis is niet gemotiveerd; en (iv) het Arbitrale
Deelvonnis houdt een schending van de openbare orde in. De rechtbank zal hierna de
aangevoerde vernietigingsgronden beoordelen.

Vernietigingsgrond I] Het ontbreken van een geldige arbitrage-overeenkomst (artikel 1065 lid 1 sub

aRv

Beoordelingskader

4.35. De rechtbank verwijst naar r.o. 4.11 (vernietigingsgrond I-1) voor het toepasselijke
beoordelingskader.

4.36. In onderhavige procedure wordt de beslissing van het Scheidsgerecht om zich voor 40 procent
bevoegd te verklaren bestreden. Hoewel de beslissing van het Scheidsgerecht om zich voor de
overige 60 procent onbevoegd te verklaren hiermee rechtstreeks samenhangt, is geen
vernietiging van die beslissing gevorderd. (De (on)juistheid van) deze partiéle
onbevoegdverklaring valt dan ook buiten de reikwijdte van onderhavige vernietigingsprocedure en
is derhalve geen onderwerp waarover de rechtbank dient te beslissen.

Bevoegdheidsexceptie te laat ingeroepen

4.37. Het meest verstrekkende formele verweer van Devas c.s. is dat India niet één keer in de
Arbitrale Procedure gesteld heeft dat de aanwezigheid van essential security interests de
bevoegdheid van het Scheidsgerecht aantast om te beslissen over het geschil tussen partijen.
India had deze bevoegdheidsexceptie védr alle weren in de Arbitrale Procedure en uiterlijk in de
Statement of Defence moeten opvoeren. Nu India dat heeft nagelaten, kan zij op grond van artikel
1052 Rv jo 1065 lid 2 Rv in onderhavige procedure de vernietiging wegens het ontbreken van
bevoegdheid niet meer inroepen. De rechtbank dient volgens Devas c.s. in onderhavige
vernietigingsprocedure voorbij te gaan aan de stellingen van India dienaangaande. India heeft
tijdens de comparitie hiertegen ingebracht dat haar beroep op essential security interests in de
Arbitrale Procedure weldegelijk gepresenteerd is als een bevoegdheidsverweer.

4.38. De rechtbank overweegt dat het Scheidsgerecht de stellingen van India met betrekking tot
essential security interests heeft opgevat als een bevoegdheidsverweer. Onder randnummer 169
van het Arbitraal Deelvonnis heeft het Scheidsgerecht overwogen:

‘Secondly, the Respondent [India, Rb.] submits that the Tribunal lacks jurisdiction over the claims in
this case by operation of the “essential security interests” (“ESI”) provision of the Treaty. The
Claimants reject all of these objections and submit that the Tribunal has jurisdiction over its claims.’
Ook in zijn beslissing onder (c) oordeelt het Scheidsgerecht dat: ‘the Tribunal lacks jurisdiction over
the Claimants’ claims insofar as the Respondent's decision to annul the Devas Agreement was in part
directed to the protection of the Respondent's essential security interests.’

4.39. Nu het Scheidsgerecht de stellingen van beide partijen met betrekking tot essential security
interests als een bevoegdheidsverweer heeft opgevat, de bevoegdheid onderwerp van partijdebat
geweest is en als zodanig is beoordeeld door het Scheidsgerecht, kan verder in het midden blijven
of en op welk moment India in de Arbitrale Procedure expliciet een beroep gedaan heeft op de
onbevoegdheid van het Scheidsgerecht wegens essential security interests.

Essential security interests geen bevoegdheidsbeperking

4.40. Tussen partijen is niet in geschil dat artikel 11 lid 3 van het Verdrag bepaalt dat het Verdrag een
gaststaat, in dit geval India, niet kan beperken in het treffen van maatregelen die gericht zijn op
de bescherming van haar essential security interests. Verder is tussen partijen in confesso dat
indien essential security interests aan de orde zijn, India niet gehouden is financiéle compensatie
aan te bieden in het geval van een onteigening van een investering. In onderhavige
vernietigingsprocedure bestaat tussen partijen wel een geschil of artikel 11 lid 3 van het Verdrag
ook niet tevens als een bevoegdheidsdrempelclausule moet worden aangemerkt. India stelt zich
op het standpunt dat dit het geval is en dat het Scheidsgerecht zich vanwege essential security
interests volledig onbevoegd had moeten verklaren. Devas c.s. verzet zich tegen deze uitleg.

4.41. Zoals overwogen in r.o. 4.13 dient de uitleg van de inhoud van het Verdrag te geschieden aan
de hand van de uitlegregels opgenomen in het Weens Verdragenverdrag. In artikel 31 lid 1 is
bepaald dat: ‘(...) een verdrag (...) te goeder trouw [moet] worden uitgelegd overeenkomstig de gewone
betekenis van de termen van het Verdrag in hun context en in het licht van voorwerp en doel van het
verdrag.’

4.42. Voor de beantwoording van de vraag of een geldige arbitrageovereenkomst tot stand gekomen
is, dient in de eerste plaats gekeken te worden naar de arbitrageclausule (artikel 8 van het
Verdrag). In dit artikel is geen enkele verwijzing naar artikel 11 lid 3 van het Verdrag opgenomen.
Tegelijkertijd bevat artikel 11 lid 3 van het Verdrag geen verwijzing naar de arbitrageclausule of
wordt anderszins een relatie gelegd tussen essential security interests en de bevoegdheid van
arbiters. In de tekst van het Verdrag kunnen derhalve geen aanknopingspunten gevonden worden
voor het standpunt van India dat de essential security interests betrokken moeten worden bij het
bepalen van de bevoegdheid van het scheidsgerecht.

4.43. Zoals India terecht onderschreven heeft tijdens de comparitie onder randnummers 99 tot en met
102 van haar pleitaantekeningen, is de enkele omstandigheid dat in het Verdrag geen
(kruis)verwijzing tussen de artikelen 8 en 11 lid 3 van het Verdrag is opgenomen op zichzelf niet
doorslaggevend voor de uitleg van de arbitrageclause en de beantwoording van de vraag of het
Scheidsgerecht bevoegd is. Echter, als ook het voorwerp en het doel van het Verdrag in de uitleg
betrokken worden, conform de uitlegregels van het Weens Verdragenverdrag, kan er geen steun
gevonden worden voor een beperking van de bevoegdheid van het Scheidsgerecht. Een redelijke
uitleg van de arbitrageclausule brengt immers mee dat deze bepaling een breed geformuleerd
open aanbod tot arbitrage bevat, nu “any dispute between an investor of one Contracting Party [i.c.
Devas c.s., rb.] and another Contracting Party [i.c. India, rb.] in relation to an investment” onderwerp
van arbitrage kan zijn. Dat de arbitrageclausule niet restrictief moet worden uitgelegd, volgt ook
uit de doelstelling van het Verdrag. In de preambule bij het Verdrag hebben de verdragsluitende
partijen: ‘to create favourable conditions for greater flow of investors of either Contracting Party [India
en Mauritius, rb.] in the territory of the other Contracting Party’ als doelstelling van het Verdrag
geformuleerd. Daarbij is door de verdragspartijen onderkend dat ‘promotion and protection of such
investment will lend greater stimulation of the development of business initiatives (...)'. Het doel van
het Verdrag is dan ook het scheppen van gunstige voorwaarden voor investeerders, waaronder
de bescherming van deze investeringen in een arbitrale procedure. Deze doelstelling en de onder
het Verdrag geboden bescherming, zijn niet goed te verenigen met de interpretatie van India dat
bepaalde geschilpunten - i.c. essential security interests - buiten het bereik van de beoordeling
door een scheidsgerecht dienen te vallen, zonder dat het Verdrag daarvoor expliciet
aanknopingspunten bevat.

4.44. India heeft ter onderbouwing van haar standpunt ook nog verwezen naar verschillende
precedenten en (inter)nationale bronnen. De rechtbank overweegt dat deze bronnen het
standpunt van India onderschrijven dat een soevereine staat de vrijheid dient te hebben om te
beoordelen of de nationale veiligheid in het geding is en welke maatregelen vervolgens
noodzakelijk zijn om die nationale veiligheid te beschermen en dat een scheidsgerecht om die
reden zeer terughoudend dient te zijn in de beoordeling van een beroep op essential security
interests. Geen van deze bronnen biedt echter bevestiging voor India’s stelling dat een
scheidsgerecht onbevoegd is op het moment dat essential security interests in het geding zijn.

4.45. Partijen hebben op de comparitie nog uitvoerig gedebatteerd over de betekenis van het vonnis
in de arbitrale procedure tussen Deutsche Telekom [hierna: DT] en India van 13 december 2017
(hierna: het DT-Vonnis) voor de beoordeling van de stellingen met betrekking tot de essential
security interests. De rechtbank is van oordeel dat het DT-Vonnis geen ondersteuning biedt voor de
stellingen van India. Het gegeven dat het DT-scheidsgerecht zichzelf volledig bevoegd verklaard
heeft om te oordelen over het geschil tussen DT en India, en de tekst van de arbitrageclausule en
de essential security issues in het toepasselijk bilaterale investeringsverdrag gelijkluidend zijn aan
die in het Verdrag, is een belangrijke contra-indicatie dat aan het DT-Vonnis argumenten ontleend

kunnen worden ter onderbouwing van het standpunt van India. Met Devas c.s. is de rechtbank
van oordeel dat aan de omstandigheid dat het DT-Scheidsgerecht essential security issues
beoordeeld zijn onder de kop preliminary objections (DT-Vonnis, hoofdstuk V) niet zonder meer
maakt dat deze issues de bevoegdheid van het scheidsgerecht betreffen, nu ook andere zaken
dan bevoegdheidskwesties als preliminary objections aangemerkt kunnen worden. In het DT-Vonnis
zijn essential security issues niet (expliciet) gekwalificeerd als een bevoegdheidskwestie of treshold
issue, in tegenstelling tot het pre-investment-verweer, welk verweer India ook in de arbitrage met
DT heeft gevoerd.

4.46. De rechtbank concludeert dan ook dat de door India opgevoerde essential security issues niet
leiden tot een beperking van de bevoegdheid van het Scheidsgerecht om kennis te nemen van het
geschil tussen partijen. Nu de partiéle onbevoegdverklaring, waaraan India argumenten ontleent
dat het Scheidsgerecht essential security issues betrokken heeft bij de vaststelling van de eigen
bevoegdheid (jurisdiction), geen onderwerp is van onderhavige vernietigingsprocedure, laat de
rechtbank hetgeen het Scheidsgerecht heeft aangevoerd ter motivering van deze beslissing tot
partiéle onbevoegdverklaring verder buiten de beoordeling. Reeds op grond van het voorgaande
kan de gevorderde vernietiging niet slagen zodat de rechtbank niet toekomt aan hetgeen partijen
verder hebben aangevoerd over de maatstaf waaraan essential security issues moeten worden
getoetst, of een partiéle (on)bevoegdheidsverklaring mogelijk is en in welke mate de feiten in
onderhavig dossier steun bieden voor de gemaakt keuze voor de 60/40-verdeling.

 

1 sub c Rv,

4.47. De rechtbank verwijst naar r.o. 4.19 (vernietigingsgrond I-2) voor het toepasselijke
beoordelingskader.

4.48. India heeft aangevoerd dat aan het Scheidsgerecht een duidelijk afgebakend geschil is
voorgelegd. In de Arbitrale Procedure heeft India zich op het standpunt gesteld dat het besluit van
het CCS om alle ruimte op de S-Band te reserveren gericht was op de bescherming van essential
security interests. Geen van de partijen heeft zich in de Arbitrale Procedure echter op het
standpunt gesteld dat het besluit van de CCS gedeeltelijk gericht was op de bescherming van
essential security interests. In plaats van partijen te vragen om nadere informatie te verstrekken,
heeft het Scheidsgerecht ervoor gekozen om ‘in all reasonableness’ voor de 60/40-verdeling te
kiezen. Voor een dergelijke beslissing is rechtens noch feitelijk een basis. Het Scheidsgerecht is
met de beslissing om zichzelf partieel bevoegd te verklaren buiten de rechtsstrijd van partijen
getreden en heeft zich om die reden niet aan zijn opdracht gehouden, aldus India

4.49. De rechtbank overweegt dat het Scheidsgerecht met de 60/40-verdeling niet méér heeft
toegewezen dan gevorderd en dus niet om die reden buiten de rechtsstrijd getreden kan zijn. In
beginsel staat het een arbitraal college vrij om minder toe te wijzen dan gevorderd en dus te
beslissen dat bevoegdheid ontbreekt om een deel van het gevorderde te beoordelen. In
onderhavige procedure houdt de vraag of in de onderhavige zaak het Scheidsgerecht een
dergelijke beslissing had kunnen nemen partijen verdeeld.

4.50. De rechtbank volgt India in haar standpunt dat essential security interests een dichotoom
karakter hebben, in die zin dat deze aanwezig zijn of niet. De conclusie die India daaraan in
onderhavige zaak verbindt, te weten dat het Scheidsgerecht zich niet aan de opdracht gehouden
heeft door zichzelf gedeeltelijk (on)bevoegd te verklaren, neemt de rechtbank niet over. India
miskent dat het in beginsel weldegelijk mogelijk is om de frequentie op te splitsen en vervolgens
voor verschillende - commerciéle en publieke - doeleinden te gebruiken. Deze mogelijkheid volgt
reeds uit het Devas Contract waarin partijen indertijd overeengekomen zijn om negentig procent
van de frequentie te gebruiken voor civiele/commerciéle doeleinden en de overige tien procent
voor militair gebruik. De beslissing van het Scheidsgerecht is dan ook geen proportionele
toepassing van de “essential security interests-bepaling”, maar een volledige toepassing van die

bepaling op een deel van de in het geding zijnde frequentie. Het Scheidsgerecht is derhalve
binnen de grenzen van de rechtsstrijd gebleven. De vraag of het dossier voldoende
aanknopingspunten bevat voor de 60/40-verdeling betreft de inhoud van de beslissing van het
Scheidsgerecht en valt buiten de reikwijdte van de beperkte beoordeling in het kader van deze
vernietigingsprocedure.

4.51. Verder overweegt de rechtbank dat het Scheidsgerecht op basis van het aan hem
gepresenteerde feitenmateriaal tot de conclusie is gekomen dat zestig procent van de S-band
nodig is voor essential security interests. Gesteld noch gebleken is dat het Scheidsgerecht bij die
beslissing feiten, die niet door partijen zijn aangevoerd, aan die conclusie ten grondslag gelegd
heeft. Juist de toevoeging dat het Scheidsgerecht ‘in all reasonableness’ een verdeling heeft
gemaakt, duidt erop dat het Scheidsgerecht op basis van de door partijen gepresenteerde feiten
naar redelijkheid een verdeling heeft gemaakt. De door het Scheidsgerecht gemaakt verdeling, en
de vraag of een andere verdeling (beter) verdedigbaar zou zijn, valt buiten de toetsing die de
rechtbank in het kader van de gevorderde vernietiging moet uitvoeren.

4.52. De rechtbank concludeert dan ook dat een grondslag ontbreekt voor een vernietiging van het
Arbitraal Deelvonnis omdat het Scheidsgerecht zich ten aanzien van de essential security interests
niet aan de opdracht gehouden heeft.

Vernietigingsgrond II-3: Het Arbitrale Deelvonnis is niet gemotiveerd met betrekking tot diverse
belangrijke overwegingen (artikel 1065 lid 1 sub d Rv,

4.53. De rechtbank verwijst naar r.o. 4.23 (vernietigingsgrond I-3) voor het toepasselijke
beoordelingskader.

4.54. India heeft ter onderbouwing van haar vordering aangevoerd dat het Scheidsgerecht beslist
heeft dat het reserveren van de S-band voor (para)militaire behoeften, waarop de essential
security interests-bepaling van toepassing is, andere behoeften van openbaar belang betrof. In
het besluit van CCS is geen precieze verdeling gemaakt tussen enerzijds de (para)militaire
behoeften, welk nadeel niet financieel gecompenseerd hoeft te worden, en de andere behoeften
van nationaal belang, waarvoor wel een compensatie geboden moet worden. Het Scheidsgerecht
heeft onder randnummer 370 van het Arbitraal Deelvonnis overwogen dat de Indiase overheid niet
de volledige behoefte aan S-band zal honoreren omdat “all around the world governments are faced
every year with very large demands for funds for various projects from their military establishment and,
just as regularly, governments grant only a percentage of such requests”. Het Scheidsgerecht heeft
vervolgens onder randnummer 373 van het Arbitraal Deelvonnis geconcludeerd dat “a reasonable
allocation of spectrum directed to the protection of [India]’s security interests would not exceed 60 %
of the S-Band spectrum allocation to [Devas c.s.], the remaining 40% being allocated for other public
interest purposes and being subject to the expropriation conditions under Article 6 of the Treaty.” Deze
motivering is, in de visie van India, dusdanig gebrekkig dat vernietiging moet volgen.

4.55. De rechtbank is van oordeel dat in het dossier onvoldoende steun bestaat voor de stelling van
India dat het Scheidsgerecht voor de beslissing om tot de 60/40-verdeling te komen, geen enkele
reden heeft aangedragen. Op deze plaats wordt herhaald dat de rechtbank grote
terughoudendheid in acht moet nemen bij de beoordeling van een vernietiging op grond van
artikel 1065 lid 1 sub d Rv en alleen in sprekende gevallen tot vernietiging kan overgaan. In de
randnummers 370 en 371 van het Arbitraal Deelvonnis (zie r.o. 4.32) heeft het Scheidsgerecht
gemotiveerd waarom in zijn visie de voor (para)militaire doeleinden geclaimde frequenties niet
volledig gehonoreerd gaan worden. Deze motivering, die naar het oordeel van de rechtbank niet
gelijk gesteld kan worden met het ontbreken van een motivering, heeft vervolgens (mede) ten
grondslag gelegen aan de beslissing om te komen tot de 60/40-verdeling. Daarmee is de
beslissing van het Scheidsgerecht van een motivering voorzien en ontbreekt een grond om het
Arbitraal Deelvonnis wegens het ontbreken van een motivering te vernietigen. De juridische en

feitelijke deugdelijkheid van de motivering valt buiten de reikwijdte van de beoordeling door de
rechtbank nu de vernietigingsprocedure niet de functie heeft van hoger beroep voor een arbitrale

 

procedure.
Vernietigingsgrond II-4: Het Arbitrale Deelvonnis en de tot ing ervan is in strijd met de
openbare orde omdat het Schei cht India’s recht op hoor- en wederhoor heeft

 

geschonden (artikel 1065 lid 1 sub e Rv,

4.56. De rechtbank verwijst naar r.o. 4.26 (vernietigingsgrond I-4) voor het toepasselijke
beoordelingskader.

4.57. India heeft zich op het standpunt gesteld dat het Scheidsgerecht de 60/40-verdeling tussen
essential security interests en other public interest bedacht heeft bij het opstellen van het Arbitraal
Deelvonnis, zonder dat partijen een dergelijke verdeling ooit bepleit hadden en zonder dat
partijen de gelegenheid hebben gehad zich uit te laten over een dergelijke verdeling. Dit oordeel
was dan ook een verrassingsbeslissing, die geen partijen heeft kunnen voorzien of waarvan
verwacht kon worden dat de partijen dit punt hadden geadresseerd in hun pleidooi of ander
(proces)stukken.

4.58. Zoals overwogen in r.o. 4.26 heeft het Scheidsgerecht niet beslist tot een proportionele
toepassing van essential security interests, maar dat slechts een deel van de S-Band benodigd is
voor (para) militaire doeleinden, welke doeleinden zijn aan te merken als essential security
interests, en dat het Scheidsgerecht voor dat deel van de vordering onbevoegd is. In de Arbitrale
Procedure heeft India bepleit dat de volledig in geschil zijnde S-band benodigd zijn voor
(para)militaire doeleinden, terwijl Devas c.s. het tegenovergestelde standpunt heeft ingenomen.
Het Scheidsgerecht heeft onder randnummers 370 - 373 van het Arbitraal Deelvonnis (zie r.o.
4.32), mede onder verwijzing naar hetgeen Devas c.s. heeft aangevoerd, een deel van het
bevoegdheidsverweer van India gehonoreerd. Het staat een Scheidsgerecht vrij om minder toe te
wijzen dan gevorderd, te meer nu in de motivering van die beslissing de standpunten van partijen
betrokken worden. Dat geen van de partijen de door het Scheidsgerecht gekozen 60/40-verdeling
heeft bepleit roept geen verplichting voor het Scheidsgerecht in het leven om partijen over deze
voorgenomen beslissing te horen. Hetzelfde geldt voor het geval, zoals India heeft aangevoerd,
indien een internationaal arbitraal college zich - in dit verband nog nooit eerder in een dergelijke
situatie - gedeeltelijk (on)bevoegd verklaard heeft.

4.59. De vordering tot vernietiging wegens een schending van de hoor en wederhoor wordt
afgewezen.

(III) Strafklacht

Inleiding

4.60. India heeft zich op het standpunt gesteld dat diverse (voormalige) bestuurders en
functionarissen van Devas en de Indiase overheid zich schuldig hebben gemaakt aan het plegen
van strafbare feiten. Om deze reden heeft CBI op 11 augustus 2016 een Strafklacht ingediend.
Aan de Strafklacht liggen onder meer de volgende verdenkingen/verwijten ten grondslag: (i) het
ontwijken van een beoordeling van het gebruik van de S-band door het ICC; (ii) het ontwijken van
het vergunningenregime; (iii) het sluiten van een contract met Devas, een onderneming zonder
track record en enig kapitaal van betekenis; en (iv) het verborgen houden van het bestaan van het
Devas Contract in relatie tot de verkrijging van goedkeuring voor de bouw en lancering van GSAT-6
voor Indiase regeringsfunctionarissen. Ook het Directorate of Enforcement van India’s Ministry of
Finance heeft een afzonderlijke klacht ingediend. Devas c.s. hebben de inhoud van de Strafklacht
weersproken, in essentie betogend dat het een gefabriceerde aanklacht betreft met het oogmerk
om de arbitrale vonnissen te ondermijnen en Devas c.s. te intimideren.

4.61. Nu de Strafklacht (gedateerd 11 september 2016) pas is ingediend kort nadat het
Scheidsgerecht het Arbitraal Deelvonnis (gedateerd 25 juli 2016) heeft gewezen, heeft het
Scheidsgerecht (de inhoud van) de Strafklacht niet in haar beoordeling kunnen betrekken. Het
Arbitraal Deelvonnis bevat derhalve geen overwegingen en beslissingen met betrekking tot de
Strafklacht.

4.62. India heeft vanwege de inhoud van de Strafklacht op een drietal gronden ((i) het ontbreken van
een arbitrageovereenkomst, (ii) het ontbreken van een motivering en (iii) een schending van de
openbare orde) de vernietiging van het Arbitraal Deelvonnis ingeroepen. India heeft verzocht de
behandeling van de eerste en derde vernietigingsgrond aan te houden totdat door een Indiase
strafrechter over de Strafklacht is beslist.

4.63. De rechtbank wijst dit aanhoudingsverzoek af. Gesteld noch gebleken is dat ten tijde van de
comparitie - anderhalf jaar na het indienen van de Strafklacht - al een beslissing tot
strafvervolging genomen is naar aanleiding van de Strafklacht en India heeft op geen enkele wijze
inzichtelijk gemaakt op welke termijn een dergelijke beslissing te verwachten valt. Ook is gesteld
noch gebleken dat bij een beslissing tot strafvervolging vervolgens binnen een afzienbare tijd een
strafprocedure zal aanvangen. Tevens heeft India niet inzichtelijk gemaakt op welke termijn een
(onherroepelijke) beslissing van een Indiase strafrechter kan worden verwacht. Dit maakt dat het
verdere verloop van de behandeling Strafklacht thans zeer ongewis is. Onder deze
omstandigheden verzet de goede procesorde zich tegen een aanhouding van de zaak. Dit
betekent dat de rechtbank de vernietigingsgronden zal beoordelen naar de huidige stand van
zaken.

Vernietigingsgrond III-1: Het Scheidsgerecht was niet bevoegd op grond van artikel 1 juncto 2 van het
Verdrag (artikel 1065 lid 1 sub a Rv,

4.64. De rechtbank verwijst naar r.o. 4.11 (vernietigingsgrond I-1) voor het toepasselijke
beoordelingskader.

4.65. India heeft zich op het standpunt gesteld dat overeenkomsten die besmet zijn met strafbare
feiten naar Indiaas recht ab initio nietig zijn. Als de Strafklacht in rechte wordt bevestigd dan staat
daarmee de “besmetting” van het Devas Contract vast, waardoor het Devas Contract nietig is en
de juridische grondslag aan de “investment” ontvalt. Om beide redenen is het Scheidsgerecht niet
bevoegd om het geschil tussen Devas c.s. en India te beoordelen en het Arbitraal Deelvonnis dient
derhalve vernietigd te worden wegens het ontbreken van bevoegdheid, aldus India.

4.66. Tussen partijen is niet in geschil dat de Strafklacht pas rechtsgevolgen voor het Devas Contract
kan hebben op het moment dat deze leidt tot een (onherroepelijke) strafrechtelijke veroordeling.
De enkele omstandigheid dat een Strafklacht is ingediend heeft nog geen rechtsgevolg. Dit
betekent dat zo lang geen (onherroepelijke) rechterlijke uitspraak gedaan is over de Strafklacht er
geen sprake is van een nietig Devas Contract vanwege de besmetting met strafbare feiten.

4.67. Indien ook in de beoordeling betrokken dient wordt of de Strafklacht kan leiden tot een
strafrechtelijke veroordeling, dan acht de rechtbank het relevant dat de inhoud van de Strafklacht
gemotiveerd wordt weersproken door Devas c.s.. In het bijzonder heeft Devas c.s. aangevoerd
dat Devas c.s. noch haar bestuurders of functionarissen zijn vermeld in de Strafklacht. India heeft
de Strafklacht tijdens de comparitie niet van een nadere onderbouwing voorzien en het verweer
van Devas c.s. verder niet weersproken. Bij deze stand van zaken heeft India onvoldoende
feitelijke onderbouwing gegeven aan haar stelling dat het Devas Contract bedreigd wordt met
nietigheid. Dit geldt te meer nu India verzuimd heeft te concretiseren in welke mate de - algemeen
geformuleerde - verwijten ook Devas c.s. en haar functionarissen betreft en in welke mate deze
verwijten vervolgens het Devas Contract raken.

4.68. De rechtbank concludeert dan ook dat de Strafklacht op dit moment niet kan leiden tot een ab

initio nietig Devas Contract en dat India onvoldoende onderbouwing gegeven heeft aan haar
stelling dat (bestuurders en functionarissen van) Devas c.s zich schuldig heeft/hebben gemaakt
aan het plegen van strafbare feiten die leiden tot een nietigheid van het Devas Contract. Dit
betekent dat er thans sprake is van een kwalificerende investering die bescherming geniet van het
Verdrag, inclusief de daarin opgenomen arbitrageregeling. Dit maakt dat er een geldige arbitrage-
overeenkomst is en het Scheidsgerecht bevoegd is kennis te nemen van het geschil tussen Devas
c.s. en India. Nu de vordering reeds op deze grond strandt, behoeven de overige stellingen die
partijen in het kader van deze vernietigingsgrond hebben aangevoerd geen bespreking.

Vernietigingsgrond III-2: Het Arbitrale Deelvonnis ontbeert enige motivering van een essentieel

onderdeel daarvan (artikel 1065 lid 1 sub d Rv,

 

4.69. De rechtbank verwijst naar r.o. 4.23 (vernietigingsgrond I-3) voor het toepasselijke
beoordelingskader.

4.70. Het Scheidsgerecht heeft, volgens India, in het Arbitraal Deelvonnis geen aandacht besteed aan
India’s argument dat Devas ten onrechte had doen voorkomen dat zij de eigendom en het recht
tot gebruik had van het intellectueel eigendom ten tijde van het sluiten van het Devas Contract en
dat het Devas Contract gebaseerd was op misleiding en daarom niet de bescherming van het
Verdrag genoot.

4.71. Overwogen wordt dat van een motiveringsgebrek ook sprake kan zijn indien een scheidsgerecht
verzuimd heeft in te gaan op essentiéle stellingen van partijen. India heeft het argument dat er
sprake is van misleiding met het intellectueel eigendom, die zij aan de vernietiging ten grondslag
legt, uitsluitend in voetnoot 228 van de Rejoinder opgenomen. Gesteld noch gebleken is dat dit
argument in andere processtukken of anderszins tijdens de Arbitrale Procedure naar voren
gebracht is. De rechtbank is met Devas c.s. van oordeel dat een stelling die uitsluitend in één
voetnoot opgenomen is, niet als een essentieel verweer gepresenteerd is en derhalve voor het
Scheidsgerecht geen verplichting in het leven roept om in het Arbitraal Deelvonnis te responderen
op het verweer, zodat het ontbreken van een expliciete verwerping geen grond voor vernietiging
vormt.

       

Het Arbitrale Deelvonnis schendt qua inhoud de openbare orde (artikel 1065

 

4.72. De rechtbank verwijst naar r.o. 4.26 (vernietigingsgrond I-4) voor het toepasselijke
beoordelingskader.

4.73. Verder heeft India, onder verwijzing naar de inhoud van de Strafklacht, aangevoerd dat de
inhoud van het Devas Contract in strijd is met de openbare orde. Door te beslissen dat er wel
sprake was van een valid contract is het oordeel van het Scheidsgerecht in strijd met de openbare
orde en die Arbitraal Deelvonnis om die reden vernietigd te worden.

4.74. Zoals reeds overwogen in 4.63 staat niet in rechte vast dat bij de totstandkoming van het Devas
Contract sprake is geweest van strafbaar handelen. Bovendien heeft India de stelling dat
(bestuurders en functionarissen van) Devas c.s. zich schuldig gemaakt hebben aan het plegen van
strafbare feiten onvoldoende onderbouwd. Dit maakt dat de gestelde schending van de openbare
orde voldoende feitelijke grondslag ontbeert. De vordering tot vernietiging van het Arbitraal
Deelvonnis op grond van een schending van de openbare orde wordt afgewezen.

Conclusie en proceskosten

4.75. Nu geen van de vernietigingsgronden slaagt, wordt de vordering van India tot vernietiging van
het Arbitraal Deelvonnis afgewezen.

4.76. India wordt als de in het ongelijk gestelde partij tot betaling van de proceskosten aan de zijde
van Devas c.s. veroordeeld. Deze kosten worden begroot op € 619 wegens het door Devas c.s.
betaalde griffierecht en op € 7.712 (twee punten a € 3.856 volgens tarief VIII) wegens het salaris
van de advocaat; in totaal dus € 8.331.

4.77. Voor een afzonderlijke veroordeling in de nakosten bestaat geen grond, nu de
kostenveroordeling ook voor deze nakosten een executoriale titel oplevert (vgl. HR 19 maart 2010,
ECLI:NL:HR:2010:BL1116, NJ 2011/237). De rechtbank zal, zoals gevorderd, de nakosten begroten
conform het daarop toepasselijke liquidatietarief.

5 De beslissing

De rechtbank
5.1. wijst het gevorderde af,
5.2. veroordeelt India in de proceskosten, begroot op € 8.331 en de nog te maken nakosten, te

vermeerderen met € 82,- in geval van betekening, vermeerderd met de wettelijke rente
verschuldigd vanaf 28 november 2018 tot aan de dag der algehele voldoening.

Dit vonnis is gewezen door mr. D.R. Glass, mr. I.A.M. Kroft en mr. R.C. Hartendorp en in het
openbaar uitgesproken op 14 november 2018.

